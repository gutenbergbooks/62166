<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for HTML5 for Linux version 5.7.16" />
<meta http-equiv="Content-Type" content=
"text/html; charset=utf-8" />
<meta http-equiv="Content-Style-Type" content="text/css" />
<title>The Project Gutenberg eBook of Ugor Ágnes by György
Szemere</title>

<style type="text/css">
/*<![CDATA[*/
body {
 margin-left: 10%;
 margin-right: 10%;
}

h1,h2,h3 {
 text-align: center;
 clear: both;
}

h2,h3 {
 line-height: 2em;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}

table {
 margin-left: auto;
 margin-right: auto;
}

td {
 padding-left: 1em;
 padding-right: 1em;
}

.pagenum {
/*  visibility: hidden; */
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
}

.tdr {text-align: right;}

.center {
 text-align: center;
 text-indent: 0;
}

.caption-small {font-weight: bold; font-size: small;}

.caption {font-weight: bold;}

.caption-large {font-weight: bold; font-size: large;}

.caption-150 {font-weight: bold; font-size: 150%;}

.figcenter {
 margin: auto;
 text-align: center;
}

.footnotes {
 border: dashed 1px;
}

.footnote {
 margin-left: 10%;
 margin-right: 10%;
 font-size: 0.9em;
 text-align: justify;
}

.footnote .label {
 position: absolute;
 right: 84%;
 text-align: right;
}

.fnanchor {
 vertical-align: super;
 font-size: .8em;
 text-decoration: none;
}

.transnote {
 background-color: #E6E6FA;
 color: black;
 padding: 0.5em;
 font-family: sans-serif, serif;
 font-size: 0.9em;
}

.transnote p {
 text-align: center;
 text-indent: 1.5em;
}
/*]]>*/
</style>
</head>
<body>


<pre>

The Project Gutenberg EBook of Ugor Ágnes, by György Szemere

This eBook is for the use of anyone anywhere in the United States and most
other parts of the world at no cost and with almost no restrictions
whatsoever.  You may copy it, give it away or re-use it under the terms of
the Project Gutenberg License included with this eBook or online at
www.gutenberg.org.  If you are not located in the United States, you'll have
to check the laws of the country where you are located before using this ebook.

Title: Ugor Ágnes

Author: György Szemere

Release Date: May 18, 2020 [EBook #62166]

Language: Hungarian

Character set encoding: UTF-8

*** START OF THIS PROJECT GUTENBERG EBOOK UGOR ÁGNES ***




Produced by Albert László from page images generously made
available by the HathiTrust Digital Library






</pre>

<div class="transnote">
<h3>Megjegyzések:</h3>
<p>Az eredeti képek elérhetők innen: <a href=
"https://hdl.handle.net/2027/uc1.aa0006787360">https://hdl.handle.net/2027/uc1.aa0006787360</a>.</p>
<p>Facebook oldalunk: <a href=
"http://www.facebook.com/PGHungarianTeam">http://www.facebook.com/PGHungarianTeam</a>.</p>
</div>
<hr class="chap" />
<div class="chapter"></div>
<div class="figcenter"><img src="images/cover.jpg" alt="" title=
"" /></div>
<hr class="chap" />
<p class="center"><span class="caption-150">MAGYAR IRÓK<br />
ARANYKÖNYVTÁRA</span></p>
<p>&nbsp;</p>
<p class="center"><span class="caption">XXII. KÖTET.</span></p>
<p>&nbsp;</p>
<p class="center"><span class="caption">SZEMERE GYÖRGY:</span></p>
<p class="center"><span class="caption-large">UGOR ÁGNES</span></p>
<p>&nbsp;</p>
<p>&nbsp;</p>
<p class="center"><span class="caption">BUDAPEST, 1909.</span></p>
<p class="center"><span class="caption">GRILL KÁROLY
KÖNYVKIADÓVÁLLALATA</span></p>
<p class="center"><span class="caption">IV., VERES PÁLNÉ-UTCA
16.</span></p>
<hr class="chap" />
<h1>UGOR ÁGNES</h1>
<p class="center">*</p>
<p class="center"><span class="caption">IRTA</span></p>
<p class="center"><span class="caption-large">SZEMERE
GYÖRGY</span></p>
<p>&nbsp;</p>
<p>&nbsp;</p>
<p class="center"><span class="caption">BUDAPEST,
1909.<br /></span></p>
<p class="center"><span class="caption">GRILL KÁROLY
KÖNYVKIADÓVÁLLALATA<br /></span></p>
<p class="center"><span class="caption">IV., VERES PÁLNÉ-UTCA
16.</span></p>
<p class="center"><span class="caption-small">A NAP nyomdája,
Budapest, VIII., Rökk Szilárd-utca 9</span></p>
<hr class="chap" />
<div class="chapter"></div>
<p><span class="pagenum"><a name="Page_1" id=
"Page_1">-1-</a></span></p>
<h2>ELSŐ FEJEZET.<br />
A könnyelmü csók.</h2>
<p>Ez a történet egy csókon fordul meg, amelyet egy férfi egy
leánynak adott…</p>
<p>Hiszen ilyen csókon fordul meg okos emberek állitása szerint is,
minden a nap alatt: a háboru, a müvészet, a civilizáció, sőt
bizonyos agyafurt tudományos praktikával meg is lehet állapitani,
teszem a szerelmi csók háboruvá való fejlődési evoluciójának minden
egyes mozzanatát, összes jelenségeivel együtt: csakhogy az a csók,
amelyből a következő igaz mesének szálai kifutnak, erre a célra nem
szolgálhatna bizonyitási alapul. Nem rendes szerelmi csók volt. Egy
házas ember adta, aki szerette a feleségét, nyegleségből s egy
urileány kapta váratlanul, minden bevezetés nélkül, mert
szobaleánynak hitték. Tehát a természetes előföltételek, amelyek a
kis dolgokból nagyokat alkotnak, hiányzottak az elemeiből. Nem volt
benne a szerelem. Ennélfogva következményei sem gyökereztek a
természet megszokott rendjében: egészen más, a rendestől teljesen
eltérő, fiziológiai és pszihikai jelenségeket eredményeztek,
<span class="pagenum"><a name="Page_2" id="Page_2">-2-</a></span>
mint amilyeneket csóktól józan észszel várni lehetett volna.</p>
<p>Ime:</p>
<p>Államférfit csinált egy jobbfajta patópál-szerü magyar
nemesből,</p>
<p>megnemesitett egy krudélis természetü vénkisasszonyt,</p>
<p>férjhez adott egy gyönyörü leányt,</p>
<p>kemény kozákká változtatott egy gyámoltalan gavallért s magyar
urrá egy angol baronetet.</p>
<p>Mindeme tények nem voltak ugyan közvetlen következményei a
csóknak, de annyi okozati összefüggésben legalább állottak vele,
mint teszem a trójai háboru annak egyik klasszikus példányával.
Mert annyi bizonyos, hogy a nélkül nem történhettek volna meg…</p>
<p>A szenvedő fél, (aki a csókot kapta), Ágnes kisasszony volt, a
felvidéki hires-nevezetes Ugor-nemzetség sarja; a cselekvő: báró
Bálvándy Antal, erdélyrészi földbirtokos, állitólag rabonbán
ivadék…</p>
<p>Az eset ugy történt, hogy Bálvándy fajkosokat akart venni az
Ugorék országhirü juhászatából. Nem sajnálta a fáradtságot, maga
utazott föl Dormándra, (az Ugorék törzsfészkébe) a kosokért. A ház
urát nem találta otthon. Egy öreg inas bevezette a nappali szobába,
ahol egy orrig bekötött fejü leány, rövidre szabott
perkálszoknyában éppen port törölt.</p>
<p>A vendég hangos jókedvvel üdvözölte a szobacicát (mert annak
hitte), az, (nem lehet tudni minek nézte a poros csizmás urat),
dünnyögött valamit, különben alig hederitett reá, több kérdésére
nem is felelt, ami mód felett boszantotta a derék férfiut, mert
igen szeretett csevegni, mint a vénasszonyok. <span class=
"pagenum"><a name="Page_3" id="Page_3">-3-</a></span></p>
<p>De volt Bálvándynak egy más nagy hibája is. Szobaleánytól lefelé
nem igen tisztelte a nőt. Csak bolondozni szeretett vele. Ha nem
látták, ugy nekiszelesedett a szoknya közelében, mint egy
sárospataki diák.</p>
<p>Ágnesnek nem is láthatta az arcát az orrára lehuzott kendő
miatt, de megpillantotta vörhenyeges dus haját és ez elég volt
neki. Midőn a leány éppen egy antik csészével babrált, háta mögé
lopódzott és orvul elkapván a derekát, egy csókot cuppantott a
nyaka közé. Csak ugy, csupa taktikából, hogy megoldja a
szemérmeteskedő szobacicus nyelvét. Praktizálta ő ezt a módszert
nem egyszer és mindig bevált. Most azonban bizony felsült vele egy
kissé.</p>
<p>Mindenekelőtt kiesett az antik csésze a szobacica kezéből és
ezer darabra tört. Aztán – a helyett, hogy még mélyebbre huzta
volna, – lekapta a leány a fejkendőjét, mire a merénylő legott
megbánta merényletét, kivilágosodván, hogy a szobacica arcvonásai
nem állottak harmóniában a szép hajával.</p>
<p>De ezt még csak elviselte volna a báró, hanem a leány
magatartása már valósággal megijesztette.</p>
<p>– Ki ön? – kérdezte ez elfulva, halálsápadtan.</p>
<p>– Én – felelt a báró megszeppenve, – báró Bálvándy Antal vagyok,
kosokért jöttem.</p>
<p>– És – folytatta a leány (s most meg minden vére az arcába
szaladt), – hogy mert engem megcsókolni?</p>
<p>– Ejnye – feszengett a megszeppent férfiu rosszat sejtve, – hisz
nem kell ahhoz valami nagy kurázsi… Ne haragudjon, lelkem, – tette
hozzá, – jóvá teszem a hibát. <span class="pagenum"><a name=
"Page_4" id="Page_4">-4-</a></span></p>
<p>Gondolta magában: egy tizessel majd csak kibékiti az erényes
szobaleányt.</p>
<p>Ágnes egy pillanatig merőn nézte a férfit, – (volt mit látnia
rajta: pompás, daliás alak volt), – nézte, aztán lesütötte
szemét.</p>
<p>– Az más, báró Bálvándy – jegyezte meg halkan, – azt hittem,
hogy nős ön.</p>
<p>– Hiszen az vagyok.</p>
<p>A leánynak villámot szórt a szeme.</p>
<p>– Akkor hogy akarja jóvá tenni? – kérdezte fenyegető hangon.</p>
<p>A báró szeme nem szórt villámot, csak nyilladozni kezdett. Egy
szobaleány, vélte, nem merne vele ilyen hangon beszélni.</p>
<p>– Tulajdonképpen ki maga, lelkem? – hebegte riadtan.</p>
<p>– Ugor Ágnes vagyok.</p>
<p>S gőgösen fölvetette szemét a leány.</p>
<p>Bálvándy legjobb szeretett volna a föld alá sülyedni, de
minthogy ezt nem tehette, kénytelen volt más kibuvót keresni.</p>
<p>– Akkor persze – dadogta, – kissé nehezen fog menni a dolog.
Mert mit tehetek egyebet, minthogy bocsánatot kérjek nagyságodtól…
Elvégre is – magyarázta kinjában, – szóra sem érdemes az eset,
tévedés forgott fenn… s mit árt kegyednek az a pici csók!</p>
<p>– Az nem ugy van – jelentette ki Ágnes, megnyomva minden egyes
szótagot, – velem nem lehet ugy bánni, mint egy szobaleánynyal.</p>
<p>– Hát hogy van? Hogy legyen? – kérdezte Bálvándy kimeresztve
szemét.</p>
<p>– Ugy, hogy én várni fogok magára, mindaddig, <span class=
"pagenum"><a name="Page_5" id="Page_5">-5-</a></span> amig abban a
helyzetben nem lesz, hogy elégtételt adhasson nekem.</p>
<p>– Milyen elégtételt, az Istenért?</p>
<p>– Olyat, amilyet egy urileány egy ilyen inzultus fejében
megkövetelhet egy uriembertől.</p>
<p>Hát ez elég érthető beszéd volt. Bálvándy összekulcsolta kezét a
feje fölött.</p>
<p>– Az ég szerelmére, mondtam, hogy nős vagyok!</p>
<p>– Én várok…</p>
<p>– De hiszen husz esztendős a feleségem és imádom…</p>
<p>– Azt előbb kellett volna meggondolnia…</p>
<p>S hiába esküdözött a férfi ezután is: hogy a világért sem válik
el szép és fiatal párjától. Ágnes makacsul megmaradt a mellett,
hogy vár, vár és vár.</p>
<p>Elhatározását <i>kivételesen</i> közölte szüleivel is. Sőt
azoknak már azt is bevallotta, hogy mire számit.</p>
<p>– Valami belső érzés, több a sejtelemnél, – mondta fanatikusan,
– azt sugja nekem, hogy meghal az az asszony, hiába szép és
fiatal…</p>
<p>Szülői elképedtek. Szinte azt hitték, hogy meghibbant a leányuk
agya…</p>
<p>Hát ezt az eszelősséget bizony nehezen fogja megérteni és
valószinünek itélni még az is, aki ismerte Ugor Ágnest, de talán
eligazodik rajta, ha megismeri a történetét.</p>
<p>Ki volt ő?!…</p>
<p>Szülői a család <i>szégyenének</i> mondották egymás között,
rokonai a család <i>eszének</i>. Ismerősei hol skrimpiciának, hol
sárkány-kigyónak. A cselédek és a köznép földöntuli hatalmat
tulajdonitottak neki. Sőt Matyis, a pankuhár egyenesen azt
állitotta, hogy nem is <span class="pagenum"><a name="Page_6" id=
"Page_6">-6-</a></span> igazi ember, hanem boszorka, hites felesége
Asmódiás ördögnek és a pokol küldetésében jár a földön… Valóságos
legendák kerengtek róla, amire bőven okot szolgáltatott titokzatos,
erőszakos lénye, zárkózottsága – még a szülőivel szemben is – s
fölényes, mindenkit lekicsinylő modora.</p>
<p>Szobaleánya azt állitotta róla, hogy átvirrasztja az éjszakákat,
ilyenkor (megleste a kulcslyukon) hajmeresztő dolgokat müvel. Hogy
mik lettek légyen ezek a hajmeresztő dolgok, azt nem merte (?) a
komorna elárulni, csak annyit mesélt el a konyha népének, hogy
csudatevő szerei vannak, (alighanem az emberek megrontására),
egyebek között egy pókvérrel megtöltött kék üvegcse, egy
selyemmadzagon lógó kutyafark stb.</p>
<p>Az igazság azonban az volt, hogy azért virrasztotta át Ágnes az
éjszaka egy részét, mert olvasott. Kivételes mértékben kifejlődött
tudásvágya nem hagyta nyugodni, folyton képezte magát. Huszonötéves
korára annyi ismeretet gyüjtött össze, hogy kiállotta volna a
versenyt akárki polihisztorral. Betéve tudta Schoppenhauert és a
Korpusz Juriszt, Kantot, Shakespearét és a bibliát. Amellett olyan
választékosan tudott beszélni, mint Chatam lordja s ugy
zongorázott, mint a záporeső. De legjobban szerette Nietzsét. Mert
magára ismert a szertelen tudós tulemberében.<a name="FNanchor_1"
id="FNanchor_1"></a><a href="#Footnote_1" class=
"fnanchor">1)</a></p>
<p>És valóban, csodálatos kvalitásai voltak a vénleánynak. A többi
emberétől teljesen elütő, minden nőiség nélkül szükölködő volt a
jelleme. Fanatikusa volt az akaratnak és az igazságnak. Energiája
nem ismert akadályokat, talán a büntől sem riadt volna vissza, ha
az eszközöknél többre becsüli vala a célt. Afféle tulzott,
<span class="pagenum"><a name="Page_7" id="Page_7">-7-</a></span>
természetellenes mértékben kialakult példánya volt fajának. Szinte
ugy tetszett, mintha egy hatodik érzéke is lett volna, amivel
belelát a jövőbe s áthidalja s távolságokat. Csudálatos előérzetei
és sejtései voltak. Akárcsak valami láthatatlan erő hipnózisa
igazgatta volna a lelkét s cselekedeteit… Egyszer megjósolta, sőt
percre megmondta egy rokona halálának idejét, máskor kitalálta egy
felbontatlan levél tartalmát. Igaz, hogy sokat foglalkozott a
spiritizmussal és hitt a telepátiában. A hit pedig csudákat sejtet
és csudákat müvel…</p>
<p>Nyilván eme rejtélyes kvalitások táplálták a cselédség azt a
hitét, amely emberfeletti ranggal ruházta fel a ház kisasszonyát.
De talán magát Ágnest is azok vezérelték, midőn valamelyes
rendkivüli tettre szánta el magát. Különben, hogy lett volna
érthető, hogy férjévé szándékozott tenni egy házasembert, aki nem
szerette őt s még csak nem is válás, de egy fiatal szép asszony
halála révén remélt célhoz jutni?</p>
<p>Pedig nem is volt ez az elhatározása ötletszerü. Nem bánta meg,
nem józanodott ki belőle, nem mondott le róla.</p>
<p>Várt!…</p>
<p>Várt, várt! Nap-nap után, hónapról-hónapra. Évről-évre. Öt
esztendeig, tizig, tizenötig. Már harminchatéves volt és egy
árnyalattal se gyöngült a bizakodása.</p>
<p>És harminchatodik életévében végre csakugyan valóra vált
csudával határos előérzete. A még mindig viruló és fiatal
Bálvándyné kitért az utjából: meghalt.</p>
<p>Ágnes alig birta, vagy talán nem is akarta leplezni diadalmas
örömét.</p>
<p>– Most már rajtam a sor!… <span class="pagenum"><a name="Page_8"
id="Page_8">-8-</a></span></p>
<p>Szülei már nem is igen törődtek az ő „lelketlen“ leányukkal.
Csak éppen hogy megtürték maguknál kötelességből. Ágnest ez egy
csöppet sem bántotta. Nem vágyott szeretetre, sőt megvetette azt.
Talán alig is volt lelke, inkább csak ösztöne, mint az ősembernek,
aki a gyengébbek leigázásából élt…</p>
<p>Hát ezuttal kiszemelt párját kellett leigáznia… Munkához látott.
Akaratzsenije minden energiáját szabadjára eresztette, hogy
biztositsa a célját. Érezte, hogy rendkivüli eszközökhöz kell
folyamodnia, ha le akarja győzni azt a távolságot, amely őt
Bálvándytól elválasztotta. Olyan tervet eszelt ki, ami szinte
láthatóan magán viselte a téboly bélyegét… Választottja Erdélyben
lakott. (Az idevágó adatokat régen beszerezte volt), nyáron
Bálvándon, télen Kolozsvárott. Gazdag ember volt, független és még
mindig fiatalos. Ha ujból megakart volna házasodni, ott virágzott
körülötte a bérces kis haza egész előkelő leányflórája: bizvást
válogathatott volna benne, aligha kapott volna kosarat. Nagy parti
volt, mint mondani szokás, méltó akármelyik mágnásleány kezére…</p>
<p>Ágnes teljesen tisztában volt azzal, hogy terve két főakadály
kiméletlen feldöntése nélkül nem érhet célt. Ez a két
főakadályának: áldozata vagyoni függetlensége és a geográfiai
távolság, mely őt tőle elválasztotta… Őrült gondolatok! Ám Ágnes
nem ismert lehetetlent, sőt azt tartotta annak, hogy bárki
akaratával szemben ne az ő erősebb, szivósabb akarata
érvényesüljön.</p>
<p>Azzal kezdte a vénleány, hogy levelet irt egy Budapesten züllő s
örökös pénzzavarral küszködő unokatestvérének: bizonyos Hervay Muki
bárónak, látogatná meg őt a dormándi kastélyben azonnal: beszélni
akar vele az adóságairól. <span class="pagenum"><a name="Page_9"
id="Page_9">-9-</a></span></p>
<h2>MÁSODIK FEJEZET.<br />
Muki báró.</h2>
<p>Muki báró a kaszinóban kapta meg Ágnes levelét, ebédközben,
éppen a liba előtt. Egy darab mellet még kiszedett a tányérjára,
aztán felbontotta a levelet. Evett és olvasott. Nyelte a libát és a
sorokat, de rosszul nyelte, mindkettővel egyszerre nem tudott
megbirkózni. A liba torkán akadt s midőn lenyelte végre, az esze
állott meg a levéltől.</p>
<p>– Amicskó, – sugta szomszédjának, – a kitüzött terminusra nem
adhatom meg az ezer forintodat családi gyász miatt.</p>
<p>– Hogy-hogy?</p>
<p>– Él egy kuzinkám Hontban, aki vagy megbolondult, vagy a halálán
van.</p>
<p>– Várok, csak ne mókázzál, – intette le a megbizhatatlanságáról
hires bárócskát, barátja, Zsirkay gróf, unottan, fölényesen.</p>
<p>– Nem mókázom, amicskó, – állitotta ez sértődötten, de tekintve
adósi mivoltát, meghunyászkodó önérzettel, – itt a levél… Ki akarja
fizetni az adósságaimat.</p>
<p>– Akkor csakugyan megbolondult, – mondta a gróf szárazon.</p>
<p>Muki báró erre már komolyan megorrolt. Alig várta, hogy lenyelje
az ebédet: hazahajtatott és még az éjjeli vonattal elrobogott
Dormánd felé.</p>
<p>Utközben, mint megannyi mérges darázs, mindenféle cifra gondolat
röpült ki a fejéből s elkezdte a fülét rágni s orrát boszantani.
<span class="pagenum"><a name="Page_10" id=
"Page_10">-10-</a></span></p>
<p>… Nini, ötlött az eszébe, hátha nem bolondult meg, hanem épen
belőle akar az a fránya Ágnes bolondot csinálni?… Vagy talán arra
aspirál, hogy elvegye?… Huh, akkor inkább felakasztja magát!… Hohó,
csipte meg egy ujabb, még gonoszabb gondolat az orrát, hátha a
vagyonomból akar kiboritani!… Eszébe jutott a nagybátyja
végrendelete, különösen a klauzulája: Abban az esetben, ha kedves
öcsém, Hervay János Mária negyvenötéves koráig nem házasodnék még,
az öröksége tárgyát képező ingatlan terhére <i>további</i>
ötvenezer forintot tartozik Zsófia hugom, Ugor Menyhértné
leányának, Ágnesnek kifizetni…</p>
<p>… Világos, – sóhajtott Muki báró, – ezt az ötvenezer forintot
akarja tőle Ágnes kicsikarni. Azt ugyan – konstatálta, – hiába
csikargatja, mert immár sikerült neki birtokát annyira
eladósitania, hogy árverés esetén ötvenezer krajcárja sem maradna
meg belőle, ám mit ér ilyen élvezet, mikor, miként a
hasisélvezőnek, neki is meg kell az árát adnia. Egy licitáció és
<i>fuccs</i> a hitelnek, amiből immár évek óta él!…</p>
<p>Egyelőre csak a Muki álmának lett <i>fuccs</i>. Egy ideig még
elkinlódott fekvőhelyén a báró, hátha sikerül elcsipnie. De nem
sikerült, mert még jobban megdagadt a feje ujabb rajokat eresztő
rémképeitől. Hát felkelt és kinyitotta a kupé ablakát, hogy
kirepüljenek rajta a gonosz szellemek.</p>
<p>A szellemek nem repültek ki, de a friss levegő, az betódult a
kupéba. Muki kidugta fájós fejét a hideg nedves éjbe és belebámult
a holdba. Tetszett neki a nyájas fényü gömbölyüség az égen, sokért
nem adta volna, ha odaviszi vala a gyorsvonat… Ott aligha van
<span class="pagenum"><a name="Page_11" id=
"Page_11">-11-</a></span> leány, kártya, pezsgő, amik itt lent,
ezen a barna földön, megejtik az emberfiát…</p>
<p>Mély sóhaj szakadt föl az inci finci gavallér kebeléből. Csupa
ideg volt, csupa jóság. Nem bántott soha senkit, csak egy ellensége
volt: önmaga. És mégis elzüllött. A szerencse elhagyta, az élet
agyba-főbe vágta. Pedig nem is volt nagyon könnyelmü, csak ugy élt,
mint a többi hozzá hasonló gavallér. Az volt a baja, hogy nagyon
érzékeny volt és kissé hiu. Az emberek meghizelegték, kihasználták
a gyengeségét, kifosztogatták…</p>
<p>– Most végképp hoppon vagyok, – morfondirozott a jó Muki, – nem
tudom, sziven lőjjem-e magamat, vagy fejbe? Mi a biztosabb?… Majd
Dormándon kieszelem, – vetett véget tépelődésinek, aztán nem
gondolt többé a jövőjére, régi emlékeit szedegette elő… Azok szépek
voltak nagyon… A dormándi pázsit, – odavaló birtokos volt az ő
atyja is, – ahol a parasztgyerekekkel birkózott, az első pónija, az
érettségi vizsgája, amit kitüntetéssel tett le s amiért
nagymamájától száz forintot, szüleitől aranyórát kapott… Aztán első
szerelme: Ilonka, akinek a keze egyszer ott remegett az övében…</p>
<p>Csak ennyi volt. S mégis, ez a pici édes emlék több
gyönyörüséget okozott a bárócska szivének, mint a temérdek csók
összevéve, mit asszonyajakról valaha szakitott… És mégsem tette
párjává Ilonkát. Gyáva volt, félt szüleitől, akik partihajhásznak
nevelték, félt az életől, a küzdelemtől, a szegénység apró, piszkos
tragédiáitól, amelyekkel – előtte lebegett a példa, – át meg
átszövődött szülei élete is… Mert akkor még szegény volt Muki,
mikor megszerette Ilonkát: atyja <span class="pagenum"><a name=
"Page_12" id="Page_12">-12-</a></span> nyakig adósságban, ő meg
fizetésnélküli minisztériumi segédfogalmazó. Nagybátyját később
örökölte meg: két héttel az Ilonka esküvője után. Mily
tragikum!…</p>
<p>Muki báró behunyta szemét, s szabad szárnyra eresztette
képzeletét, hogy hozná neki vissza az ő Ilonkáját. És a jóságos
tündér egy pillanat alatt eleget tett a kivánságának… A leányka
hozzásimult önfeledten, bugva s vágyakozó szerelmesének odakinálta
forró, remegő ajakát. Az beleszédült a menyei gyönyörüségbe,
elolvadt a végtelenség étherében: elaludt…</p>
<p>Ám jóságos hü fantáziája álmában sem hagyta magára Mukit. Tovább
szőtte a szép meséket, mig – egyet zökkent a gőzös…</p>
<p>Csingilingi, krrr! Dormánd öt perc… A vonat megállott. A kalauz
fölébresztette Mukit.</p>
<p>– Méltóságos uram, helyben vagyunk.</p>
<p>– Köszönöm, tessék egy kis borravaló. Segitsen
lehurcolkodnom.</p>
<p>A kalauz füttyentett egy pályaőrnek, s leadta neki a báró
disznóbőr bőröndjeit.</p>
<p>Muki leszállott. Alig érintette lába a földet, fülébe nyillalott
az unokahuga hangja:</p>
<p>– Jó napot, Muki.</p>
<p>– Jaj lelkem, pá, szervusz! – üdvözölte a báró hugát. – Hogy
vagy? Puszi.</p>
<p>Öszecsókolóztak, de utána mindketten megtörölték a szájukat.</p>
<p>– Ejnye, hogy kijöttél elém! Mily kedves vagy Ágneske! –
áradozott Muki szokásból, mert olyan volt a természete: nem volt
benne semmi objektivitás.</p>
<p>Annál több volt Ágnesben.</p>
<p>– Ugyan – utasitotta ez vissza unokabátyja <span class=
"pagenum"><a name="Page_13" id="Page_13">-13-</a></span> édeskés
szavait, – ne komédiázzál. Nem azért kérettelek, te sem azért
jöttél, hogy örüljünk egymásnak. Szükségünk van egymásra, pont.</p>
<p>Muki elröstelte magát.</p>
<p>– Hehe, de tréfás vagy, kuzin… Persze, persze, – mekegte, –
nekem szükségem van a te jóságodra.</p>
<p>– Nekem meg – mondta Ágnes, – az ügyességedre.</p>
<p>– Ügyességemre? – csudálkozott a kis báró. – Nem vagyok én
ügyes.</p>
<p>– Majd eligazitalak én, csak tégy ugy, ahogy mondani fogom…</p>
<p>Kocsiba szállottak… Az állomást a kastélytól jó egynegyedórai ut
választotta el. Ágnes kihasználta az időt az utolsó másodpercig.
Folyton ő beszélt, Muki csak makogott néha, mint a kecskegida,
mikor az anyját keresi. Muki az eszét kereste.</p>
<p>– Van-e pénzed? Ugy-e nincs? – Kezdte Ágnes. – Hát majd adok én
neked annyit, amennyi kell.</p>
<p>A bárócska roppant megkönnyebbült a biztató kezdettől. Igen sok
felesleges vér szaladt a szive felé, amitől csuklani kezdett: kluk,
hluk, hihilukk…</p>
<p>Ágnes folytatta:</p>
<p>– Persze nem ingyen. Erdélybe fogsz menni és megismerkedsz
Bálvándy Antallal.</p>
<p>– Meeg?</p>
<p>– Ne szólj közbe… Behizelged magadat a barátságába és ki nem
ereszted a körmeid közül.</p>
<p>Muki önkénytelenül a körmére nézett, de nem szólt semmit,
bámulatos képpel leste huga további szavait: <span class=
"pagenum"><a name="Page_14" id="Page_14">-14-</a></span></p>
<p>– Azt mondják, igen szolid ember, hát el fogod lumpositani.</p>
<p>– Lu… lu…</p>
<p>– Ne feleselj!… Igenis, megkedvelteted vele a pezsgőt, kártyát
és lovakat…</p>
<p>– A nőket is? – kérdezte vigyorogva Muki, mert most már elemében
érezte magát.</p>
<p>Ágnes gondolkodott egy pillanatig, aztán igy felelt:</p>
<p>– Azokat nem… Hanem – folytatta, – sok pénzt fogtok költeni az –
övéből.</p>
<p>De ezt már nem értette Muki.</p>
<p>– Én is az övéből?</p>
<p>– Te is az övéből, – világositotta föl Ágnes szigoru szóval. –
El fogod nyerni a pénzét.</p>
<p>– É-én? Nem tudok én nyerni.</p>
<p>– Ne okoskodjál. A kaszinóban nem tudsz nyerni, mert azok
kozákok, de olyantól, aki nem tud kártyázni, nyerhetsz még te
is.</p>
<p>– I-ijnye, biz én ezt sem értem.</p>
<p>– Nem is kell. Van ötvenezer forintom, amit Miklós bácsitól
örököltem, mint tudod. Ebből tizezer forintot mindjárt átadok
neked.</p>
<p>Mukinak megszünt a csuklása, ahelyett nyeriteni kezdett, mint
egy jókedvü paripa: hihihi, hehehe.</p>
<p>– Ezzel a tizezer forinttal, – folytatta a vénleány, – ha csak
egy kis ügyesség van benned, lefektetheted Bálvándyt.</p>
<p>– Lefektethetem? hogy érted?</p>
<p>– Ne add a kis ártatlant. Elmégy vele Bécsbe és Párisba s addig
is pikettirozni fogtok a kupéban, mig csak egy csöpp pénze marad.
Akkor kölcsön adsz neki… <span class="pagenum"><a name="Page_15"
id="Page_15">-15-</a></span></p>
<p>De ezen már mégis fölháborodott a minden izében korrekt
bárócska.</p>
<p>– Ágnes, az Istenért, hova gondolsz? Nem vagyok én sipista!</p>
<p>– Oda gondolok, – világositotta fel Ágnes, – hogy elmultál
negyvenötéves s a Miklós bácsi végrendelete értelmében további
ötvenezer forinttal tartozol nekem. Igaz, hogy nincs egy vasad se,
de a birtokodat mégis elvehetem… Hát oda gondolok.</p>
<p>Szegény Muki meglapult a batárban, mint a nyul a füben.</p>
<p>Ágnes ütötte a vasat.</p>
<p>– És arra gondoltam, hogy oda ajándékozom neked az ötvenezer
forintot, ha jól viseled magadat…</p>
<p>– Ehe… De miért pályázol éppen arra a szegény Bálvándyra?</p>
<p>– Ahhoz semmi közöd… Azt akarom, hogy képviselő legyen. Hogy
miért? Hát ahhoz sincs semmi közöd. Te leszel a főkortese, te fogod
megválasztatni. Pont.</p>
<p>A bárócskának végképp széjjel mászott a két nagy leffentyüs
füle.</p>
<p>– És – bátorkodott megjegyezni, – ha nem fog akarni kártyázni,
se fellépni, mit tegyek?</p>
<p>– Akkor – jelentette ki Ágnes megkerülve az egyenes feleletet –
kiperelem belőled a Miklós bácsi hagyományát.</p>
<p>– Jaj, Ágnes!</p>
<p>– Ellenben, ha jól csinálod, adok neked ujabb tizezer forintot.
Többet is adnék, mert nekem nem kell a pénz, de hátha a választásra
kell.</p>
<p>Muki összecsapta kezét. <span class="pagenum"><a name="Page_16"
id="Page_16">-16-</a></span></p>
<p>– Istenem, hát olyan fontos az neked, hogy Bálvándy képviselő
legyen?</p>
<p>– Nem az a fontos, hanem az, hogy Pestre jöjjön lakni. Mert én
nem szaladgálhatok utána Erdélybe.</p>
<p>Nyilladozni kezdett már a bárócska szeme.</p>
<p>– Ahán, hát… ühüm, a férjednek szántad… Igaz is, ideje, hogy
férjhez menj… De miért választottad éppen őt? És honnan
ismered?…</p>
<p>Ágnes nem válaszolt. A fogat éppen befordult a parkba. Muki a
hársfákat nézte. Az egyikre egy monogrammot vésett ezelőtt huszonöt
esztendővel. Az ő és az Ilonka nevének kezdőbetüiből…</p>
<p>– Vajjon – mélázott, – kiforrta-e a hársfa héjja a régi sebet,
avagy őrzi-e még (miként ő) a nyomát ma is?…</p>
<p>A terrasz előtt megállott a kocsi. Egy öreg férficseléd unottan
kecmergett ki az ódon szürke kastélyból s egy rövid fejbiccentéssel
üdvözölte az érkezetteket. Aztán levette a böröndöket a bakról.
Mukit nem ismerte meg…</p>
<p>Pedig ezelőtt negyven esztendővel, amikor még szép fiatal legény
volt, de sokat hancurozott vele! Hátára vette és elkezdett ügetni,
mint egy sánta ló: vegyenek dohoskását!… A többi gyerek, a Hervay
és Ugor-családok legifjabb nemzedéke vett a dohoskásából:
megcsipdeste Mukit. Az sivalkodott, de soha se sirt a csiklandós
tréfáért, inkább igen megszerette érte az akkor még Miska sorban
lévő Mihályt, amiért huszéves daliás huszár létére leereszkedett
hozzá, a hatéves gyermekhez…</p>
<p>Mukinak majdhogy ki nem csordult a könye. Szivébe sajgott az
öreg cseléd mogorvasága s hogy meg <span class="pagenum"><a name=
"Page_17" id="Page_17">-17-</a></span> nem ismerte őt. Ám nem tett
neki érte szemrehányást. Ugy adta, mintha ő sem ismerte volna meg.
Némán követte a kastélyba, a huga utasitása szerint:</p>
<p>– Majd Mihály a szobádba vezet. Mosakodjál meg, ha akarsz…
Különben – jegyezte meg, – maradhatsz ugy is, ahogy vagy, a
komédiákat, hálisten, kiirtottam a házból…</p>
<p>Gondolta magában a báró: kiirtottál te egyebet is a házból, a
csöndes békességet, az előkelő szellemet…</p>
<p>Elfoglalván szobáját, megberetválkozott Muki, felrakta a
tyukszemgyürüket és kopaszodó fején összepomádézta széjjeleső
haját. Egyszóval összetákolta, a mennyire lehetett, cingár,
romlatag testét. Délfelé járván az idő, mindjárt felrántotta a
ferencjózsefet is s az ablakba hajló futórózsatőről egy öklömnyi
csokrot szerkesztett és a gomblyukába tüzte. Azzal felkerekedett,
hogy megkeresse nagybátyját és nagynénjét. Végig ődöngött a kongó
boltives folyosón s találomra betolt egy ajtót. Éppen az ebédlőbe
nyitott be. Idestova harminc éve, hogy utoljára látta a kedves
termet. Valósággal meghatotta előkelő komorsága és naiv pompája.
Merész, csúcsives boltozata égnek volt kipingálva, freskóban
természetesen. Az ultramarin-kék levegőben arany csillagok
reszkettek és fecskék röpködtek szerteszét. A mennyország szélét
bárányfelhő-fodor jelezte, a közepén angyalok tanyáztak, kicsinyek
és nagyok; a kicsinyek meztelenül röpködtek, cicáztak, a nagyok
görög fehér lepelben másfélméteres réztrombitákat fujtak.</p>
<p>Muki arra gondolt, hogy milyen kedves jó emberek lehettek az
ősök, akik számára a kastély épült… Csillagos ég, fecskemadár,
angyalkák!…</p>
<p>De nem volt ideje a mélázásra. Kordult az ajtó <span class=
"pagenum"><a name="Page_18" id="Page_18">-18-</a></span> s
összekuszálta ábrándképét. Nagybátyja lépett a terembe: az öreg
Ugor Menyus. Pompás pátriárka-alak, arca csupa üde pirosság, haja
csupa hó. Öles teste kemény, mint a vas, csak apró tipegő járása
árulta el, hogy lábának izmait mégis elnyütte az idő… Tárt karokkal
és harsogó Istenhozottal fogadta rég nem látott rokonát.</p>
<p>– Ajaj, öcsécském, csakhogy láthatlak még egyszer a halálom
előtt… Te, te rossz, haszontalan rokon!…</p>
<p>Muki protestálni akart a halál ellen, de az öreg ur nem engedte
szóhoz, ahelyett belelóditotta egy hintaszékbe. A hintaszék
elkezdett veszettül kalimpálni az egyensulyát elvesztett Muki
alatt. Az öreg nem törődött vele, nyugodtan folytatta:</p>
<p>– Aj jaj, öcsécském, vége a szép időknek! A percek elrepülnek és
soha sem jönnek többé vissza. S mindig elvisznek magukkal valamit.
Egy darabka agyvelőt, egy kicsinyke lelket, életkedvet, emléket; az
ember vén korára azon veszi magát észre, hogy elfogyott. Kiégett,
mint az öreg pipa. Aztán jön a halál és azt mondja: most már
terhére vagy a földnek, alló a sirba! És az ember belemegy a sirba,
ha akar, ha nem… Hát édes, kedves öcsécském, – fakadt ki az öreg, –
ez igazságtalanság. Mig fiatal az ember, nem tud élni, elpocsékolja
a kincseit, mire meg megtanul spórolni Isten adományával – mars a
föld alá!…</p>
<p>Roppant szeretett az öreg ur a halál témájával babrálni. Bár
görcsösen ragaszkodott az élethez. Egyszer a nevenapján azzal
köszöntötte fel a papja, hogy éljen száz esztendőt. És kikapott a
pap. Menyus ur leszidta minden teketória nélkül. <span class=
"pagenum"><a name="Page_19" id="Page_19">-19-</a></span></p>
<p>– Kedves barátom, ha kiván valamit, jót kivánjon, az én nagyapám
százhat évig élt.</p>
<p>Igazat mondott… Általában metuzsálemi kort értek el az Ugorok.
Szivós faj voltak különben is és roppantul vigyáztak az
egészségükre. Nem koptatták munkával a testüket, se gonddal a
lelküket. Csak éltek egyenes vonalban, nem nézvén se jobbra, se
balra és igen sok ételt és pénzt fogyasztottak. Mindaddig, amig az
anyaföld (azaz az ősi birtok) ingadozni nem kezdett a talpuk alatt.
Akkor megijedtek és összehuzták magukat, ahelyett, hogy jövedelmük
szaporitásán jártatták volna eszüket. Kikoplalták – mint mondani
szokás, – a haladó kor veszedelmeit.</p>
<p>Ilyenformán, ha nem is gyarapodtak az Ugorok anyagilag, de nem
is fogyhattak. Életük első felét eldáridózták mindközönségen,
fényes házat és telivér lovakat tartottak, mert gőgösek voltak,
mint a rozmár, másik felét meg a dáridók folytán megbillent
pénzügyi egyensuly szanálására forditották. Megszelidültek, igás
lovon jártak, három évig viseltek egy ruhát, sőt elfelejtettek
mosakodni is mindaddig, amig ki nem fizették összes adósságaikat. S
miután addig éltek az Ugorok, ameddig akartak, örököseikre
többnyire tehermentes birtokot, sőt egy kis pénzt is hagytak. Ezek
azután bátran folytathatták az uri tempót, folytatták is, hogy
valahogy el ne kallódjék az Ugorok minduntalan megszakitott
nimbusza.</p>
<p>Ilyenformán nagy gavallér volt valamennyi fiatal Ugor és nagy
réparágó valamennyi öreg. Menyus ur is. Bár ő valamivel kevésbbé
mint vele egykorácsu elődei és oldalági rokonai. Neki nem engedte
meg a leánya, hogy hájjal ápolja a bagaria csizmáját, mert tartott
az <span class="pagenum"><a name="Page_20" id=
"Page_20">-20-</a></span> orrára. A zsámiskával sem érte be Ágnes,
mert tartott a gyomrára. Sőt uri fogat is kellett a fránya
leánynak, inas is, mert a rangjára tartott. És ki is csikart
magának mindent, amit akart. Szülei nem mertek vele
szembehelyezkedni. Mert energia volt benne, azokban meg semmi se.
Nem volt jellemük. Az öreg asszony martirnak vallotta magát, egész
nap jajgatott, az öreg ur meg prézsmitált és morgott. Mikor nem
morgott, hazudott, De az öreg asszony is hazudott, mikor nem
jajgatott. Olyan csuda házaspár volt: nem tudott az egyenes uton
haladni, váltig kerülgette egymást és az igazságot. Nem is
koccantak össze soha, mert a döntő pillanatban belebujtak a
képmutatás és hazugságok utvesztőjébe…</p>
<p>Egy szó mint száz, tótok voltak Ugorék. Ojtott tótok. Immár
hatszáz év óta, hogy nemességet szerzett a családjuk, tagjai
vérzettek is a hazáért becsülettel, de a faji kvalitásaik
leglényegesebb jegyei: a kétszinüség és sunyiság, nem tudott róluk
lekopni. Ágnes talán egymaga volt kivétel a hires fa hajtásai
között…</p>
<p>… Menyus bácsi, miután kikeseregte magát a halál ellen, végre
szóhoz engedte jutni az öccsét is.</p>
<p>– No, öcsécském, most már beszélj te is.</p>
<p>Szegény Mukiban kevés volt a szó, különösen, ha kalimpált alatta
a szék.</p>
<p>Kikecmergett hát a <i>himbából</i> és megrázogatván vékony
lábszárait, megragadta a bácsija hosszu és fekete körmös kezét és
elkezdte rázni, mintha kondoleálni akarna neki. Az öreg urnak –
nyilván félreértette – nem tetszett ez a furcsa modor.</p>
<p>– Ej, hát mit sajnálgatsz, azért nem vagyok még a sirban!</p>
<p>Muki kézzel-lábbal protestált. <span class="pagenum"><a name=
"Page_21" id="Page_21">-21-</a></span></p>
<p>– Ments Isten, hiszen nem sajnálom én, édes kedves bátyám!…</p>
<p>– De sajnálsz – makacskodott az öreg. – Akarom tudni, hogy mi
sajnálnivalót találsz rajtam?</p>
<p>– Semmit, – erősködött Muki, – Isten ucscse, nem sajnállak, csak
meg vagyok hatva.</p>
<p>– Mitől te?</p>
<p>Mukinak egyszeribe megeredt a szava.</p>
<p>– Annyit játszottam gyermekkoromban itt: ebben a kertben, a
gyümölcsös padláson, a halastónál és (hozzátámaszkodott a nagy
családi asztalhoz) e körül a jó vén butor körül!… Nem tehetek róla,
most, hogy a hangodat hallom, visszakérezkednek régi kedves
emlékeim a szivem közepébe és – bizonyisten sirnék, ha nem
röstelleném.</p>
<p>– Csak sirj öcsécském, – biztatta az öreg, most már megnyugodva,
– a köny nem szégyen és könnyit a lelken.</p>
<p>És elbeszélte életének egy pár keserves esetét, a mikor neki is
sirnia kellett.</p>
<p>A sirás igaz volt, mert a sirhatnámság is hozzátartozik a
felvidéki urak természetrajzához, de az esetek már költve voltak.
Nem volt az öreg Menyusnak életében egyetlen olyan keserves esete
sem, a mi komoly ok lett volna a sirásra. Ha sirt, minden külső
befolyás nélkül sirt, szabadon, mint a milyen szabadon a fülemüle
csattog: a szive szavára. Csupa passzióból felzaklatta idegeit,
elsajnálgatta magát, minden ok nélkül, különösen ha nagyon
unatkozott…</p>
<p>… Muki, hiába biztatta a nagybátyja, nem követte a tanácsot.
Inkább nénje felől kérdezősködött. <span class="pagenum"><a name=
"Page_22" id="Page_22">-22-</a></span></p>
<p>– Az most beteg, – állitotta az öreg Menyus, – semmi esetre se
fog kijönni.</p>
<p>És ebben a pillanatban benyitott a néni.</p>
<p>Muki eléje szaladt és kezet csókolt neki. A néni nagyot
sóhajtott s megölelte öcscsét szótlanul, mint a sorsüldözöttek, a
kik nem tudnak már örülni a legnagyobb örömöknek se.</p>
<p>– Igen beteg szegény Zsófi, – magyarázta ki Menyus bácsi a
felesége sóhaját és némaságát.</p>
<p>Jól tette, hogy igy magyarázta, (ha a meggyőződése ellenére is,
mert egyszeribe elapadt az öreg asszonyka könyforrása, hogy a
legnagyobb méltatlankodásnak adjon helyet.</p>
<p>– Én beteg? – hápogta elfojtott indulattal. – Honnan veszed,
édes Menyuskám, hogy beteg vagyok? Nincs nekem – állitotta, – semmi
bajom, csak, ah, szerencsétlen vagyok.</p>
<p>– Hisz az a legnagyobb betegség, – állitotta Menyus bácsi. –
Inkább odaadnám a kisujjamat, csak szerencsétlen ne legyek
soha…</p>
<p>Ilyen modorban folyt a társalgás. Lefetyeltek, lotyogtak az
öregek, egyetlen szavukat sem vették komolyan. Ha feszült az
ellentmondás fonala, eleresztették egyszerre mindaketten, hogy
végképp el ne szakadjon valahogy. Mert komolyan mérgeskedni egyikük
sem akart: az koptat, nyüvi az életerőt…</p>
<p>Muki, a ki rég elszokott a felvidéki levegőtől, csak
ámult-bámult a vén gyerekeken. Sehogy se tudta megérteni, hogy
miért bolondoznak egymással, amikor lehetnének okosak és komolyak
is. Hisz az sokkal könnyebb.</p>
<p>Nem tudta Muki, mennyire ragadós a rossz szokás. <span class=
"pagenum"><a name="Page_23" id="Page_23">-23-</a></span> S hogy
idővel kedvessé, sőt bájossá válhatik az üres locsogás is, afféle
játszi incselkedés szinét veszi fel annak a szemében, a kinek nem
ambiciója, hogy edzze a jellemét.</p>
<p>Bizonyos: a jellemakrobaták erőlködésében van valami
visszataszitó nagyképüség s viszont demokritoszi bölcseség rejlik
abban, hogy az ember komolyan ne vegye se magát, sem embertársait.
Hanem persze születni kell erre is. Mert a kemény ember nem fog
magából bolondot üzni soha.</p>
<p>Ám Muki báró minden volt, csak nem kemény. Volt némi jelleme, de
csak olyan puha, mint a kocsonya. Ha megnyomták, rezgett, ha
ráfujtak, akkor is rezgett. Hát Menyus bácsi megnyomta, Zsófi néni
meg-megfujta s harmadnapra már ő is megtanult füllenteni. Talán
maga se tudta, de ugy hazudott és kertelt, mint a záporeső.</p>
<p>A bácsiék igen megszerették érte s már-már terveket kombináltak
a <i>megragasztására</i>. Hisz ugy pászolt volna nekik vőnek! Igaz
ugyan, hogy el volt adósodva, de ők meg már abban a korban voltak,
a melyben az Ugoroknak nem szokott adósságuk lenni. Segithettek
volna Mukin… Aztán Ágnesnek is ott volt az ötvenezer forintja.
Egyszóval, vélték az öregek, alighanem meg lehetne a Muki vagyonát
menteni, különösen ha olyan kezekbe kerül, mint az Ágneséi…</p>
<p>Igy szőtték az öregek ábrándjaik fonalából a hálót a Muki
számára, vagyis ellene. Inkább a számára, mert hiszen, vallották
bácsiék, ha nem fogatja meg magát, előbb-utóbb az adósok börtönébe
kerül… Tudták, hogy ma már nincs is efféle börtön, de azért csak
igy mondták, mert volt valaha és mert jobban pászolt volna
<span class="pagenum"><a name="Page_24" id=
"Page_24">-24-</a></span> nekik, ha ma is lenne. Akkor, vélték,
egész biztos lenne, hogy elsüthetik végre Ágnest. Már pedig az volt
az ő egyedüli életcéljuk. Szerettek volna végre-valahára
megpihenni, holott a leány minduntalan tüzes csóvákat hajigált
békéjük olajába. Kigunyolta anyját, mert martirt csinált magából;
apját, mert folyton duruzsolt és örökké élni akart. Egyszóval
megzavarta szülői ártatlan kedvteléseit…</p>
<p>Leányuk elsikkasztása kérdésében elejétől fogva összetartottak
az öregek s ez az együttérzés volt az egyedüli kapocs, amely
negyvenkét évi frigyükből erkölcsi köteléket, ethikai értelemben
vett házasságot csinált. Mert egyébként szétfelé huztak minden
vonalon…</p>
<p>Az öreg pár reménykedését nagyban táplálta az a körülmény, hogy
Ágnes egész nap sülve-főve volt Mukival. Ebből ki lehetett
kombinálniok, hogy ő is komolyan pályázik reá… Különben miért
ragadta volna minduntalan magával a kertbe?… Ott suttogott,
butogott vele reggeltől estig, néha veszekedett is, dehát, mint
mondják, a szerelemhez az is hozzátartozik.</p>
<p>Szegény naiv öregek! Ha tudták volna, miért bujja leányuk
unokatestvérével a kertet! S hogy Muki a helyett, amire Ágnes rá
akarta őt birni (s rá is birta), talán még inkább a vénleány kezére
fanyalodott volna reá… S ha tudták volna, hogy leányuk szivósabban
ragaszkodott Bálvándyhoz, mint valaha s Mukit csak eszközül
használta fel célja eléréséhez. Cinkosává, büntársává tette.
Megvásárolta pénzen: a lelkét, a becsületét. Bérencévé aljasitotta
az előkelő, de gyönge lelkü fiut…</p>
<p>Ágnes vasakaratának talán ez volt a legnagyobb és legnehezebb
győzelme. Fenyegetéssel, könyörgéssel <span class=
"pagenum"><a name="Page_25" id="Page_25">-25-</a></span> nem
boldogult unokatestvérével, annak egész valóját, erkölcsi alapját
kellett összetörnie, hogy rabszolgájává tegye. Hatalmas eszével
megvesztegette itélőképességét, Schoppenhauer, Fichte és Nietzsche
szavaival bizonyitotta be neki, hogy a becsület khiméra,
képtelenség, a mi nemzedékenként változik: ki-kinek annyi az
értéke, mint amennyit másokkal szemben önmaga tud magának kivívni…
Az erkölcs is fikció. Csak egy nagy emberi érték van, az akarattal
párosult erő… és igy tovább…</p>
<p>Az öreg házaspár kieszelt már egy konkrét tervet is, hogy
siettesse a párti megvalósitását. De egyelőre nem vehették hasznát
a tervüknek, mert mire elkészült, hirtelen elutazott Muki. Az
öregeknek azt hazudta, hogy Pestre megy és nemsokára visszajön,
pedig Kolozsvárra utazott és soha se jött vissza.</p>
<p>Az Ágnes jóvoltából háromezer forint készpénzt vitt magával Muki
is és egy hétezer forintról szóló takarékpénztári könyvet.</p>
<p>A sok pénztől jókedve kerekedett, de mire a gőzös elindult
alatta, mindenfelé aggodalmak férkőztek a jókedvéhez. Fogalma sem
volt róla, hogy fog Bálvándyval feltünés nélkül megismerkedni…
Ágnes szerint Kolozsvártól egy órányira lakott a derék ur, de ha
Kolozsvár legeslegközepében lakott volna is, hogy rontson be hozzá
ismeretlenül?… <span class="pagenum"><a name="Page_26" id=
"Page_26">-26-</a></span></p>
<h2>HARMADIK FEJEZET.<br />
Bálvándon.</h2>
<p>Szerencséje volt a jó Mukinak. A véletlen hamarabb öszehozta
emberével, mintsem gondolni lehetett volna… Bálvándy éppen
Kolozsvárott tartózkodott, midőn ő odaérkezett; mi több, ugyanabban
a fogadóban szállott meg, amelyben ő is tanyát ütött: a
Hungáriában. Az Ágnes körülményes leirása után azonmód ráismert (s
a pincérek révén legott meg is győződött róla, hogy nem tévedett),
midőn meglátta őt az étteremben, amint egy másik urral éppen
ebédhez ült.</p>
<p>Muki a szomszéd asztalnál foglalt helyet az idegen urral
szemben. Ráklevest, pisztrángot rendelt és francia chablist hozzá.
Bálvándiék is chablist ittak…</p>
<p>Az ismeretlen urról első pillanatra leritt az előkelőség. Afféle
nyikorgó torku, macskaképü férfi volt s hihetetlen cerimóniával
szürcsölte a levest. Mukinak ugy rémlett, mintha már látta volna
valahol. Többször rápislantott, eleinte csak loppal, laposan
(nehogy azt higyje, hogy imponál neki a mókáival), később azonban –
egye kánya, akárhogy vélekedik is róla! – egész nyiltan belebámult
a képébe. Mert hátha csakugyan ismerősök valahonnan? A kedvező
alkalmat nem szabad elmulasztania…</p>
<p>Csakugyan ismerősök voltak. Az idegen urnak volt biztosabb az
emlékezőtehetsége, ő kezdte meg a régi ismeretség felujitását.
Rögtön abban a pillanatban, a melyben rátévedt a szeme Mukira.</p>
<p>– Nini, – recsegett rá, megrázva kezét a feje fölött, – hisz ez
a Muki. <span class="pagenum"><a name="Page_27" id=
"Page_27">-27-</a></span></p>
<p>Muki felállott és rávigyorgott.</p>
<p>– Az vagyok, a Muki vagyok…</p>
<p>– Hahha! – s kacagott az ismeretlen ur – én megcsiptelek az első
pillantásra, de te, fogadok, most se tudod, ki vagyok.</p>
<p>– De igen, – hebegte Muki, – azaz nem… talán izé…</p>
<p>– Ne kínlódjál, kenyeres, – könyörült meg rajta a Bálvándy
barátja joviálisan, – Kecskéssy Tivadar vagyok, a te régi jogász
spécid…</p>
<p>– Nini, a Tivi! Csakugyan!… Szervusz, te Tivi!…</p>
<p>A jég megtört. A pisztrángot már a Bálvándy társaságában ette
meg Muki. A kappan után meg már per Toncsi – Muki – Tivi
szolitották egymást a derék asztaltársak.</p>
<p>Toncsi természetesen Bálvándy volt. Muki rögtön megszerette őt,
mert igen jámbor képe volt és szeretett nevetni. Legkiváltképp a
saját viccein. Pedig mindig viccelt, hiába volt gyászban. Igaz,
hogy ártatlanok voltak a tréfácskái (a csattanót sehogy se lehetett
bennök felfedezni), de azzal nem törődött Muki: csupa szimpátiából
versenyt nevetett uj pajtásával, amiért ez viszont roppantul
hálásnak mutatkozott.</p>
<p>– Megiszom veled egy pohár pezsgőt, gyerekem, mert nagyon
tetszel nekem… Pincér, egy Mummot!</p>
<p>– Hogyne tetszenék neked, – jegyezte meg a szarkasztikus Tivi, –
mikor ő most az egyedüli élő lény bérces kis hazánkban, aki nevetni
képes a vicceiden.</p>
<p>Toncsi nem haragudott meg rá.</p>
<p>– Te ne beszélj, te blazirt vagy… <span class="pagenum"><a name=
"Page_28" id="Page_28">-28-</a></span></p>
<p>Meghozták a Mummot. A pincér megtöltött belőle három
poharat.</p>
<p>– Szereted a pezsgőt? – kérdezte Muki Bálvándytól s kissé
belepirult a kérdésébe, mert még röstelte a <i>célzatát</i>.</p>
<p>– Jó társaságban és néha – válaszolt Toncsi báró, – és
koccintásra emelte poharát.</p>
<p>Koccintottak. Muki legott észrevette, hogy Bálvándy nem szokott
pezsgőzni: ugy nyakalta a nemes gyöngyöző bort, mint a kerti
vinkót. A gourmeteknek ez fáj. Nem is tudta Muki megállani, hogy
kifogást ne tegyen a <i>barbarizmus</i> ellen.</p>
<p>– Hű, – sziszegte, mintha kigyó csipte volna meg, – ne ugy igyad
a pezsgőt: szürcsöld.</p>
<p>– Miért szürcsöljem? – csudálkozott Toncsi báró.</p>
<p>– Ej, hát ez is kérdés? Mert az egész világ szürcsöli.</p>
<p>– Jó, – nyugtatta meg Bálvándy az apró inyencet naiv
komolysággal, – hát ezentul én is szürcsölni fogom.</p>
<p>S egyben elmondott egy anekdótát a szürcsölő barátról és a
cseresznyés kislányról. Kár, hogy nem lehet leirni, mert elcsapnák
a nyomdászt, aki kiszedné.</p>
<p>Elég az hozzá, hogy tetszett az anekdota még Kecskéssynek is.
Nagyot kacagtak rajta a cimborák. Jókedvük ugy kiszélesedett, hogy
kénytelenek voltak beljebbezni. Muki meghozatta a második palack
pezsgőt, Kecskéssy a harmadikat. A vége felé ugy belefelejtkeztek
az ivásba, hogy már maga Muki se szürcsölt. Toncsi diadallal
szögezte le a ténykörülményt, mert jóllehet, nehezére esett, idáig
nem mert nem szürcsölni…</p>
<p>A harmadik pezsgős palack feneke felé járván, <span class=
"pagenum"><a name="Page_29" id="Page_29">-29-</a></span> Kecskéssy
kijelentette, hogy nem iszik többet, hanem a kaszinóba megy, mert
ezer pengője hiányzik a boldogságához: hát azt ki akarja nyerni.
Meg is jelölte kiszemelt áldozatát… Egy eszelős lengyel tévedt
Kolozsvárra. Borszékre igyekezett, de megragasztották Kolozsvártt,
már egy hete, hogy részeg… Hát ettől akart Kecskéssy ezer forintot
nyerni.</p>
<p>Muki némi örömmel konstatálta, hogy nini, az emberek még
cinikusabbak Kolozsvártt, mint Budapestten: részeg emberrel sem
átallanak kártyázni. Megkönnyebedett a lelke, mert hiszen a
cinizmusra ezentul neki is nagy szüksége leendett. Konstatálhatta,
hogy Kecskéssy rongyos ezer forintért nagyobb kártyabetyárságra
képes, mint amilyennek neki valaha lennie kellendett – egy egész
vagyonért.</p>
<p>Megelégedése jeléül kifujta az orrát, aztán kijelentette, hogy ő
is elmenne a kaszinóba egy csésze feketére, de egy kis zsuettet se
vetne meg. Bálvándy megfogta a kabátja szárnyát.</p>
<p>– Ha te mégy, én is megyek. Sőt – tette hozzá, – bár nem szoktam
kártyázni, egy kis zsuettbe én is belemegyek.</p>
<p>Mukinak megvillant a bortól már amugy is fényes szeme.</p>
<p>– Tudsz ekartézni?</p>
<p>– Nagyon tudok, egyebet se tudok.</p>
<p>– Bravó Stuver! Hát gyerünk…</p>
<p>Felszedelőzködtek Árpád ivadéki és elrobogtak a kaszinóba. Mukit
bemutatták az elnöknek és egy pár tekintélyesebb tagnak. Mindenki
megörült neki. Öten atyafiságot is kötöttek vele. Ez erdélyi szokás
és javára válik a <i>magyarországi</i> embernek. <span class=
"pagenum"><a name="Page_30" id="Page_30">-30-</a></span></p>
<p>Tiz percnyi ottidőzés után már az egész kaszinó egyhangulag
mukizta Mukit. Igen jó képe volt: szinte provokálta a becéző
pofocskákat…</p>
<p>… Kecskéssy leült a lengyeljével piketirozni. Egyszeribe öt
gibice kerekedett, a lengyelnek tiz. Mindenki tudta, hogy husz
krajcárba megy pointje, hát természetes, hogy a közérdeklődés a
nagy parti köré csoportosult.</p>
<p>A lengyel gróf pityókos volt ezuttal is, de bomlottul járt a
kártyája. Kecskéssy minduntalan négy disznót osztott neki. És hiába
szítta a fogát, rakosgatta maga elé talizmánjait: egy ezüst szent
Antalkát, egy üvegbe foglalt négylevelü lóherét, egy matring női
hajszálat: a disznókat nem tudta belecsábitani a maga óljába. Nyolc
játszmát vesztett egymásután, közöttük egy ezerhatszázasat. Ez
egymagában háromszázhusz forintjába került. Nem is játszott tovább.
Mérgében elszakitott egy kártyát az asztal alatt és
összeszámoltatta a különbözetet.</p>
<p>– Ötezerkétszáz! – jelentette ki a lengyel aprókat kacagva. –
Endlich!</p>
<p>Kecskéssy kifizette tartozását és a mellette gibicelő Mukira
vetette szemét.</p>
<p>– Hát ti nem kártyáztok?</p>
<p>– Nem, – válaszolt ez, – elment a kedvem.</p>
<p>A Kecskéssy sóvár szeméből kiolvasta, hogy a kozák ur rajta
szeretné behozni a veszteséget, de különben sem tetszett neki a
játékmodora. Talán először életében, megemberelte magát: kitért a
veszedelem elől.</p>
<p>– Meggondoltam magamat, – jelentette ki mégegyszer határozottan,
– nem adok zsuett bankot…</p>
<p>Bálvándy csak örült, hogy nem kellett játszania. <span class=
"pagenum"><a name="Page_31" id="Page_31">-31-</a></span> Különben
is még az éjjel haza akart menni. Muki is fáradt volt, – hiszen
egész éjszaka alig aludt egy-két órát. – Bálvándyval együtt ő is
távozott a kaszinóból.</p>
<p>– Álmos vagyok…</p>
<p>– Hallod-e, – javasolta Bálvándy mohón, – itt Kolozsvártt nem
lehet jól aludni, gyere hozzám, egy óra alatt Bálvándon
vagyunk.</p>
<p>Muki természetesen elfogadta a meghivást. Hiszen olyan kapóra
jött… És ugy befészkelte magát a Bálvándy-kastélyba, mint egy
lengyel menekült. Egy hétig ki se mozdult belőle. S hogy okát adja
erdélyországi kirándulásának, azt mondta gyanutalan házigazdájának,
hogy birtokot keres Erdélyben.</p>
<p>– Ha csak az kell, – biztatta ez, – van itt birtok elég, de
kikötöm magamnak, hogy nélkülem egy viskót se vegyél, mert
becsapnak.</p>
<p>Muki megigérte, hogy lépést se tesz a megkérdezése nélkül.</p>
<p>Ilyenformán továbbra is Bálvándon maradhatott. Két hétig folyton
birtokot nézett Bálvándyval.</p>
<p>Csak egy hónap mulva szánta rá magát végre, hogy haza utazzék. A
jeget megtörte – gondolta magában, – átesett a kezdet nehézségein,
ennyi egyelőre elég neki. Majd vissza mehet Bálvándra, amikor
akarja, meg volt rá az ürügye: a birtokkeresés.</p>
<p>Mielőtt vasutra ült volna, még levelet irt Ágnesnek. Beszámolt
neki:</p>
<p>„Édes Ágnes! Ugy megy minden, mint a karikacsapás. Az Istenek is
velünk vannak. Bálvándy pompás ember. Négy hétig folyton a
társaságában voltam. <span class="pagenum"><a name="Page_32" id=
"Page_32">-32-</a></span> De még nem akarom brüszkirozni.
Kolozsvártt ugy se lehet semmit se csinálni: az élet nagyon törpe
ott. Majd Pestre <i>lanszirozom</i> s ott adom be neki a maszlagot.
Bizd rám. Belekóstoltam a dologba, most már kedvem telik benne
magamnak is. Mert kitaláltam egy formulát, ami némiképp
megnyugtatja a lelkiismeretemet: Eddig senki se becsült (mindig
piszkáltak egy pár rongyos ezer forint miatt), csak magam becsültem
magamat, (mert soha sem ártottam senkinek, csak önmagamnak). Hát
most megforditva lesz: lemondok az önbecsérzetről s a mások
becsülésére fogok pályázni, azaz másoknak fogok ártani a magam
javára. Egyszóval ugy fogok élni, mint az okos emberek. Ez a te
tanácsod s igazad van.</p>
<p>„Hanem aztán pontos légy a pénzzel drága kuzin, mert ha ki nem
fizethetem kártyaadósságaimat, megdől a formula s két szék között a
földre pottyanok.</p>
<p>„Sajnálom szegény Toncsit, de nem tehetek róla. Én sem voltam
rosszabb nála s engem se kiméltek. Aki birja marja. Ez is a te
mondásod s pompás ez is.</p>
<p>„Egy szó, mint száz, elhatároztam, hogy rossz ember leszek:
lelketlen, de korrekt kutya. De aztán próbáljon csak valaki
froclizni!…</p>
<p>„Egy hónapig most Pesten maradok. Oda irj, ha valami
mondanivalód van. A kapott tizezer forint felével megállapodásunk
értelmében kártyaadósságot fizetek, a másik felét meghagyom forgó
tőkének.</p>
<p>„Két-három hét mulva ismét lerándulok Toncsihoz. Azt mondtam
neki, hogy birtokot keresek Erdélyben. Jól csinálom, mi? De
megteszek én most már mindent, mert épp oly grandszenyőr akarok
lenni, mint <span class="pagenum"><a name="Page_33" id=
"Page_33">-33-</a></span> akár Belényesi Elemér. Nyerni fogok! Még
az is lehetséges, hogy visszaadom a te huszezer forintodat is.</p>
<p>„Pá, puszi, kuzinkám, ölel a te hü rokonod – Muki“.</p>
<p>Mint ebből az össze-vissza levélből kivilágosodik, Muki
Erdélyben végképp megemésztette, sőt megkedvelte az Ágnes
elveit…</p>
<p>A Mukihoz hasonló ingatag emberek jellemét annak a miliőnek a
szelleme formálja meg, amelyben élnek. Minden attól függ, hogy az
ilyen bábot hová sodorja a sors… Szülőinek oltalmazó keze alatt
pompás, lelkes ifjuvá gyarapodott Muki a szeretet és tiszta
erkölcsök égisze alatt. Minden vizsgáját kitüntetéssel tette le,
rajongott a szépért, a nemes eszmékért, csupa láng volt, nagyratörő
ambició… Mint ifju, lumpok társaságába került, hát ő is belemerült
a bünös élvezetek árjába… Elvégezvén a jogot, segédfogalmazói
állást vállalt a belügyminiszteriumban, de miután senki se
dolgozott ott, ő se dolgozott… Majd hazahivta az apja gazdálkodni.
A tiszteletreméltó szigoru ur kordájában ismét formát cserélt Muki.
Szorgalmas, kitünő gazda lett belőle, mindaddig, amig az öreg hátat
nem forditott az árnyékvilágnak. Akkor egyet perdült, kettőt
fordult a könnyelmü fiu: elkezdett ugy élni, mint a többi
megyéjebeli ezerholdas birtokos (holott igen uszott az ő ezer
holdja), ivott, lovacskázott, kártyázott, föllépett képviselőnek.
És minden vonalon megbukott. Tiz esztendő alatt elkészült az atyai
vagyonnal… Ezután megint becsületes ember lett belőle. Fölcsapott
szolgabirónak, tintát nyalt és vizet ivott… Ez se tartott csak
három esztendeig. Akkor meghalt a nagybátyja s ujabb ezer hold
tulajdonosa lett Muki. Oldalba nyomta <span class=
"pagenum"><a name="Page_34" id="Page_34">-34-</a></span> az állását
és fölrándult Budapestre nősülni. Nő volt Pesten elég, de egyéb
csábszer még több: egyet gondolt Muki (azt, hogy kár lenne az
aranyszabadságot rózsalánccal felcserélni), beiratkozott a Nemzeti
Kaszinóba – urnak. Kártyázott ismét, lóversenyezett és
primadonna-kultuszt üzött. És ujra megbukott minden vonalon. Pénzét
elnyerték, lovai letörtek, primadonáit elszerették. Hovatovább
eljátszotta emberi méltóságát is: egy pár be nem váltott bon
fejében kénytelen volt elszenvedni, hogy kártyahitelezői figurát
csináljanak belőle. Nem jártak el ellene szigoruan, föl sem
jelentették a választmánynak, mert sajnálták mégis, de éreztették
vele, hogy türve van…</p>
<p>Nem csoda tehát, hogy a jó Muki ilyen jellemmel és ilyen
viszonyok között a rosszra is rá volt birható. Különösen, ha olyan
erős egyén, mint Ágnes, vetett kelepcét szellemi és erkölcsi épsége
ellen.</p>
<h2>NEGYEDIK FEJEZET.<br />
Muki báró a klubban.</h2>
<p>Mukit, akinek a terminusaiban már nem hitt eleven lélek a
kaszinóban, valóságos szenzációként fogadták a hitelezői, midőn egy
toreádor gőgjével kijelentette nekik, hogy: eb ura fakó, ő fizetni
akar!</p>
<p>– Hahó, te tréfálsz, Muki, – kacagott a szemébe Brenday Sándor
báró, – szinházi bankót el nem fogadok.</p>
<p>Muki nyelt…</p>
<p>– Kit öltél meg, öregem! – tréfálkozott vele még <span class=
"pagenum"><a name="Page_35" id="Page_35">-35-</a></span> a szelid
Belényesi Károly gróf is. – Avagy csak álmodtad, hogy pénzed
van?</p>
<p>Muki ismét nyelt…</p>
<p>– Ugy lesz az, – magyarázta egy bunkófejü, de cinegelábu
sportsman pózolva, (mint aki mindig fején szokta találni a szöget),
– hogy eladta a csontvázát az anthropológiai intézetnek: azzal
fizet.</p>
<p>Muki erre már kettőt nyelt és el is pirult hozzá. De
hepciáskodnia még nem lehetett, mert hátra volt még három
hitelezője hatezer forint értékben, akiket csak később lehetett
kiegyenlitenie, az Ágnes második tizezerforintos rátájából. Addig
kuss volt neki.</p>
<p>Hát nem hepciáskodott Muki, de gondolt magában valamit. Illetve
ujabb erőt nyert lelkének az a meggyőződése, amelyet Ágnes
szuggerált bele: hogy az embereket csakugyan nem érdemes kimélni,
az emberek kegyetlenek és gonoszok: kifognak a gyengébben, ha
megbotlott, a helyett, hogy a hóna alá nyulnának; s ha
feltápászkodik valahogy nagy kínnal, csupa ragadozó ösztönből
visszanyomják a sárga földre… Igen, igen az élet egy rút marakodás!
Aki birja, marja!…</p>
<p>Muki eme szivén átvonagló érzésének hatása alatt állott, midőn
tárcájába nyult. Ajkát összeszoritotta, keze reszketett az
elfojtott dühtől. Kinyitotta tárcáját és minden szó nélkül ezer
forintot tett Brenday elé. Belényesinek nyolcszáz forintot fizetett
ki, a sportsman ezerhatszázat kapott, Bór Dávid ezret.</p>
<p>Azután fölkereste Muki többi hitelezőit is és valamennyinek a
füléhez ágaskodott:</p>
<p>– Bocsánat, – sugta nekik alázatosan, – még ujév előtt eleget
teendek becsületbeli kötelezettségmnek.</p>
<p>Ezek is kinevették. Nagyurak voltak, a pénzre <span class=
"pagenum"><a name="Page_36" id="Page_36">-36-</a></span> nem volt
szükségük, de egy kis kegyetlenség jól esett nekik.</p>
<p>Ám Muki az egyszer nem törődött a szégyenével. Majd annál
gőgösebb lesz, – gondota magában, – ha teljes joga lesz hozzá… Jó
képet vágott, mint a megszeliditett medve, de alattomban készen
állott a halálos ölelésre is, mert igen sajgott a sebe. Megesküdött
magában, hogy senkit sem fog kimélni soha.</p>
<p>Azzal hátat forditott a kaszinónak és miután klub-élet nélkül
immáron el se tudta képzelni a természetet, beiratkozott a Nemzeti
Körbe. Ott, a reá nézve szüz talajon akarta kipróbálni uj alapokra
fektetett életelveit.</p>
<p>Becsületet aratott velük… Különösen legujabb rangtársait
kultiválta: a báró-bankárokat, a nagykereskedőket, a
cukorkirályokat, a hadsereg bakkancsszállitóit és
konzerv-apostolait, egyszóval a legujabb arisztokráciát. S két
hónap lefolyása alatt sikerült is a bőrüket meghorzsolnia – elnyert
tőlük, immár nem az előkelő ekartén, hanem a lipótvárosi
alsós-játékban, vagy kétszáz métermázsa édességet, ezer pár
bakkancsot, ötven darab hitelrészvényt s vagy tizezer doboz
gulyás-konzervet, – a nélkül, hogy áldozatai észrevették volna.
Csak azt vették észre, hogy igen kedves ember az ő uj barátjuk,
egyszer sem éreztette velük, hogy még veres a vérük…</p>
<p>De az államférfiakat sem hanyagolta el a derék átlényegült Muki.
Meghizelegte őket, mert észrevette, hogy éppen a státus-férfiak a
leghiubb emberek. De meg is imponálta őket, mert azt is észrevette,
hogy nem éppen a legokosabbak: kormányozni tudnak, de csak ugy a
világba; forgatják a kereket, ami amugy is forog; <span class=
"pagenum"><a name="Page_37" id="Page_37">-37-</a></span> tolják a
szekeret, ami amugy is halad, mert olyan a szerkezete. Az iránynyal
nem törődnek, mert ugy se ismerik az utakat; holmi rikordokat sem
akarnak teremteni, mert az az elvük: lassan, de biztosan. Zápor és
mennydörgős ménkü nem veszélyeztette őket, mert csendes volt a
tenger és kék az ég. Ahhoz meg, hogy kopik a hajó s szuvasodik az
árboc, nem volt szemük… Pedig zugott már a tenger méhe ott lent az
alsó sötét régiókban s vészes párák imbolyogtak a fojtó levegőben:
kergették egymást, hogy egy ponton összesürüdjenek. A föld vajudott
s szörnyetegeket szült, akik ádáz fogakkal marcangolták szülőjük
emlőjét, mert nem adott nekik elég tejet…</p>
<p>Tehát Muki megimponálta a státus-férfiakat. Valamikor elolvasta
volt Tocqueville könyvét és szolgabiró korában alkalma volt
beletekinteni a néplélek érdekes, izgató rejtelmeibe. Aztán a
müvészetet is megérezte mimóza idegzetével: annak óriási
értéknevelő, léleknemesitő hatásait. Okát talán nem tudta volna
adni, de ösztönszerüleg sejtette, hogy egy nemzet erejének igazi
értékmérője a szellemi kulturája. Az a becsülete, az életkedve,
élettartamának a meghatározója. Mert minden, ami szellem, közkincse
az emberiségnek s az a nemzet, amely semmivel sem járul hozzá eme
közkincs gyarapitásához, olyan mint az ingyenélő: se rangja, se
tisztessége.</p>
<p>Mukinak volt ilyen intenzivebb megérzése nem egy. Csak
komolysága nem volt hozzá. Tudásából s egyéb szellemi készletéből
(a helyett, hogy versenyképes tőkét csinált volna a maga és a köz
javára) apró galacsinokat gyurt, s mint neveletlen gyermek az
asztalnál megdobálta vele barátjait. Igy tett a miniszterekkel
<span class="pagenum"><a name="Page_38" id=
"Page_38">-38-</a></span> is. Legsulyosabb eszméit és ötleteit
kacagva fricskázta az orrukra… S azok nem haragudtak érte, hanem
elkapták a galacsint és beváltották aranyra a maguk
dicsőségére…</p>
<p>… Rengeteg ilyen galacsin szerepel a magyar közéletben, aminek
alkotója ismeretlen s ami a hatalmon lévők dicsőségének számlájára
van felirva. S a komikum a dologban nem az, hogy idegen cég alatt
jelennek meg, hanem, hogy elismerés helyett agyon bunkózzák érte az
alkotóját. Nyilván, hogy részt ne kérhessen belőle magának attól,
aki a jutalmat kapta.</p>
<p>Muki különben nem is kért belőle. S miután ezt föl is tételezték
róla: lebunkózás helyett kivételesen adtak neki némi aprópénzt az
elismerés nagy bankójából. Rövid időn bizonyos tekintélyre tett
szert a klubban, holott a kaszinóban egyebet se tartottak róla,
minthogy lumpolni tud, de kártyázni nem tud, egyébről meg fogalma
sincs… Erdey miniszter, egy csöndeseszü, de habajkaszáju demokrata,
meggyőződvén róla, hogy nem esik az a tekintélye rovására, egyszer
nyiltan kifejezést adott abbeli véleményének, hogy mágnásban még
soha sem ismert olyan képzett és éleseszü férfiut, mint éppen Muki.
Sőt hozzátette, hogy beválnék miniszternek is, ha nem lenne
<i>gyerekes</i>. Nagyképüség nélkül nem tudott a derék férfiu
minisztert elképzelni se.</p>
<p>Erre a dicsőségre nem is pályázott Muki. Tudatában sem volt
szellemi képességei értékének. Képzettségét semmire sem becsülte,
mert ismerte a viszonyokat: tudta, hogy a szellemi tőkét ugy se
lehet nálunk értékesiteni. Vagy ha igen, antisambrirozni, hizelegni
kell, amihez pedig ő nem értett. Tehát vagyoni függetlenségre
vágyott csupán. Azaz gazdagságra. Mert azt is <span class=
"pagenum"><a name="Page_39" id="Page_39">-39-</a></span> tudta
Muki, hogy a miniszternél is nagyobb tekintély a nagy vagyon.
Kormányoz, szónokol, büntet és jutalmaz, mint Metternich, Kossuth
és két király együttvéve.</p>
<p>Egyik napról a másikra persze nem nő meg a szarvasbogár sem.
Muki, mióta okos emberré lett, megtanult várni is. Addig apró
kitartással gyüjtötte a garast. Kockázatokba nem ment bele. Azt
tartotta egész bölcsen: krajcárokból áll a forint.</p>
<p>Persze az ő krajcáregységét nem lehetett szó szerint venni. A
bakkancs-báróval például tiz krajcárba játszotta a piké pointjét s
elnyert tőle egy ültőhelyében nem egyszer ötszáz forintot is. Egy
hónap alatt ilyenformán hatezer forintot sikerült összeharácsolni a
klub pénzes balekjeitől. Netto. Mert még vagy kétezer forintot el
is költött a tetejébe…</p>
<p>Muki, midőn a hónap végén megcsinálta a mérleget, először nagyot
kacagott örömében, aztán hirtelen elkomolyodván, egy tükör elé
állott s fejbe csapta magát…</p>
<p>– Óh, te ló! – szidta le saját becses személyét kiméletlenül, –
hát nem tudott az eszed előbb megjönni! Nemzeti Kaszinó kellett
neked, ahol ugy kártyáznak az emberek, mint Jupiter? És nem elég,
hogy kifosztogattak, azonfelül még meg is kínoztak, mintha te
fosztogattad volna ki őket!… Te borju, te vizipatkány, hát nem elég
finom társaság egy ezerholdas urnak egy csomó politikai báró, aki
készséggel leadja neked a tejet és azonfelül még respektálja is a
kékvéredet?… Ha lett volna eszed, rég megduplázhattad volna a
vagyonodat, a helyett, hogy bemártogattad volna az adósságok
tengerébe. Most ujra kell kezdened az életet, mint egy szabadságolt
illavai rabnak… <span class="pagenum"><a name="Page_40" id=
"Page_40">-40-</a></span></p>
<p>Szidta magát Muki, de annál jobban megszilárdult az
elhatározása: kitisztázza birtokát, megduplázza a vagyonát
türelemmel, kitarással: megkvadruplázza. Most már tudja, hogy nincs
abban semmi ördöngősség, csak megforditva kell csinálnia mindent,
amit eddig csinált. Elég ékesen beszél a hatezer forintja… Be se
várta az Ágnes által kilátásba helyezett második tizezer forintja
esedékességét, nekiment a Nemzeti Kaszinónak, hogy nyereségéből
végképp kiegyenlitse összes kártyaadósságait. Hitelezői ez
alkalommal már nem üztek belőle gunyt. Vagy mert elszoktak tőle,
hosszas kimaradása következtében, vagy talán egyéb okból, esetleg
mert imponáltak ujonnan szerzett allürjei.</p>
<p>Tény, hogy valósággal meghizott Muki a klubban, meghizott és
elfelejtett raccsolni is. Sőt bizonyos keménységet nyert az arca,
orra és álla körül. Régi lompos járása is karaktert cserélt: biz’ ő
most már odavágta a lábát a parkethez, egy csöppet se szégyelte
magát.</p>
<p>Somogyi gróf, a kártya-király, aki világéletében egyszer sem
nevetett, találóan jegyezte meg reá:</p>
<p>– Eddig olyan volt, mint egy kiszuperált kötéltáncos, most meg
ugy nézi ki, mint egy ranzsirozott bugris.</p>
<p>Muki nem hallotta a komoly ember viccét, de véletlenül füléhez
ütődött egy más megjegyzés: a Dengelegié:</p>
<p>– Meglátjátok, ez az ember nem sokáig él: megszolidult.</p>
<p>És Muki nem tért felette napirendre. Nem tartozott senkinek
semmivel, szabad volt, mint a madár, független, mint egy yankee:
miért nem mondhatta volna <span class="pagenum"><a name="Page_41"
id="Page_41">-41-</a></span> meg Dengeleginek a magáét, mikor a
megjegyzése a májára szállott?… Nekiment a gunyoros grófnak és
leereszkedőleg megveregette a vállát.</p>
<p>– Kedves barátom, – vágta a szemébe maró szarkazmussal, – lehet,
hogy nem fogok sokáig élni, de még nem haltam meg, holott te rég
halott vagy.</p>
<p>A homály, amely ezt a mondást körülvette, arra a föltevésre
adott okot, hogy Muki erkölcsi halált gondolt. Dengelegi
magyarázatot se kért tőle, kiválasztott magának a kaszinó tagjai
közül két jól fésült urat s provokáltatta Mukit.</p>
<p>És másnap alkalma volt Mukinak céllövő képességét bemutatni.
Azaz be kell vallani, hogy csak szerencséje volt, mert biz’ ő egy
csöppet sem tudott célozni, a golyó egész magától volt olyan
kedves, hogy a Dengelegi lábába szaladt.</p>
<p>S ettől a pillanattól kezdve senki se packázott többé Mukival a
kaszinóban, mert combon lövetni senki sem akart…</p>
<p>Az ujjá formált férfiu örömmel tapasztalta testi, erkölcsi és
pénzügyi gyarapodását s egy pillanatra sem jutott eszébe, hogy
számot vessen a lelkiismeretével. Ugy érezte magát uj
lelkevilágában, mint a partra kivetett hal, amelynek hosszas
vergődés után végre sikerült magát a vizbe beledobnia. Megtalálta a
természetének megfelelő elemet. Szinte csudálkozott rajta, hogy oly
sokáig tévelyedett az élet zürzavarában.</p>
<p>– Most már az a fő – elmélkedett, – hogy bele ne vesszen ujra
valami nem neki való szentimentális miliőbe. Egy pillanatra sem
szabad a kerékvágásból kizökkennie. E célból, vélte, bizonyos
tréningnek kell magát alávetnie. Szabályoznia kell életrendjét,
szigoru <span class="pagenum"><a name="Page_42" id=
"Page_42">-42-</a></span> elvi alapokra kell helyezkednie. Mert a
hideg észtől és a jó gyomortól függ minden. Ez a kazán, az a
gőzerő… Már pedig – bölcselkedett tovább, – a gépet utánozza az
ember, ha boldogulni akar, ne az emberi természetet, amit
össze-vissza rángat ezernyi esély és indulat…</p>
<p>Muki föltette magában, hogy minden egyes tettét szigoru birálat
alá fogja venni, mielőtt végrehajtaná. Nem fog elkövetni semmi
fölöslegeset, viszont semmi olyast sem fog elmulasztani, ami
hasznára válhatik. Szivére nem hallgat, az rossz tanácsadó s holmi
magasabb lelki gyönyörökkel áltatja az embert. Pedig hát a
legnagyobb gyönyör: a haszon. A fülemüle gyönyörüen csattog és –
megreped a szive; a szemtelen veréb a pajtában dőzsöl és –
meghizik.</p>
<p>Csak ugy dült Mukiból a közönséges emberek egészséges, otromba
filozófiája. És mégis, nagyobb urat mutatott, mint valaha. A
szénája és a ruhája rendben voltak, pedig abból itélnek az emberek.
Ki törődik azzal, hogy milyen valaki belülről, ha kivülről cifrát
mutat.</p>
<p>Muki igen cifrát mutatott. Pompás, fölényes modora és nagy,
arisztokratikus orra volt. Kitünő elegánciával öltözködött és
fejezte ki magát. Az asszonyokat mézzel etette, a férfiakat –
ecettel. Amazok megszerették ennek következtében, emezek féltek a
csipéseitől. Következésképen mindenki hizelgett neki… És nőtt, nőtt
Muki, olyan hihetetlen gyorsasággal, mint a hindubüvész fája,
amelyre öt perccel a magja kicsirázása után föl lehetett mászni.
Pedig nem tett egyebet, mint hogy kivetkőzött halhatatlan emberi
lelkéből…</p>
<p>Átlényegülési folyamatának ilyetén stádiumában találta Mukit
Ágnes levele:</p>
<p>„Kedves Muki! Egy hónap óta semmit sem irsz, <span class=
"pagenum"><a name="Page_43" id="Page_43">-43-</a></span> tehát
minden valószinüség szerint nem is csináltál semmit. Vigyázz Muki,
én nem játszom a szavammal! Ha elfogyott a pénzed, adok à conto,
csak gyere Dormándra. Különben is okvetlenül ki akarlak kérdezni,
mert tudnom kell, mit végeztél. Ölel Ágnes.“</p>
<p>Mukit még jobb kedvre hangolta ez a levél, mint amilyenben
volt.</p>
<p>– Hol maradt ez a leány? – s aprókat kacagott magában – hanyatt
esnék, ha tudná, hogy mit csinált belőlem.</p>
<p>Azzal azon melegében iróasztalához ült s széles jókedvében igy
válaszolt hugának:</p>
<p>„Dear Ágnes! Igaz, hogy egy hónap óta nem irtam neked, de az már
nem igaz, hogy nem csináltam semmit. Bár egyelőre, bevallom, csak
magamnak dolgoztam. Ám közvetve az is a te javadra fog szolgálni.
Mert ha azt akarod, hogy levegyem lábáról a te széles talpu
Toncsidat, először magamnak kell megizmosodnom… Izmosodom is
szépecskén. Agyon nyerem magamat a kártyán, csupa szamárral
játszom. Kifizettem minden kártyaadósságomat és combon lőttem egy
barátomat. A minisztereket is kezelem: megcirógatom a képüket, de
hátulról csipek rajtuk. Ez kitünő metódus, a szamár is megnő
tőle.</p>
<p>„Különben légy teljesen nyugodt my dear love. Azért nem megyek
hozzád Dormándra referálni, mert holnapután Bálvándyhoz utazom.
Pénzem van, de azért reflektálok a második rátára is, mert télen
nagyba akarok kártyázni, szükségem lesz a forgótőkére.</p>
<p>„Nagyon szeretlek, amiért kinyitottad a szememet. Minden vonalon
igazad volt. A lelkem csöppet sem mar azért, mert kozák lettem…
Hálából mindent <span class="pagenum"><a name="Page_44" id=
"Page_44">-44-</a></span> megteszek az érdekedben. Most már magam
is tudok bizni a lehetetlenben is.</p>
<p>„Addio mio amore, pá puszi – a te hálás tanitványod, –
Muki.“</p>
<p>„Ps. Bálvándról majd irok neked.“</p>
<h2>ÖTÖDIK FEJEZET.<br />
Zsuzsa.</h2>
<p>Bálvándy kitörő örömmel látta magánál viszont Mukit. Még össze
is csókolózott vele.</p>
<p>A kis embernek nem tetszett most ez a nagy szivesség. Jobb
szerette volna, ha a házigazda valami falusi tréfával fogadja vala,
a Józsa Gyuri vagy a Sándor Móric tempója szerint. Immár unta a
szubtilitásokat, a vastag vonásokat kedvelte meg.</p>
<p>A Bálvándy csókját azonban még sem volt szive visszautasitani. Ő
is cuppantott egyet, de csak egyet, aztán válla közé csapott a
barátjának.</p>
<p>– Hó – szisszent ez fel, – ne verekedjél.</p>
<p>És belecsikkantott a véknyába.</p>
<p>Muki is felszisszent… Bomlottak jókedvükben, cicáztak egymással
az előkelő urak, akár a konfliskocsisok a <i>standon</i>, ha nagy a
hideg… Aztán rágyujtottak egy havannára és leültek a parkban egy
nagy diófa alá. Nevezetes fa volt ez, nevezetesebb, mint ők. A
monda szerint Apafy Mihály uram, a fejedelem, órát javitgatott
alatta. Bár lehet, hogy hazudik a monda, semmi sem biztos, csak a
halál.</p>
<p>Mindegy, – a fő, hogy gyönyörü volt a diófa <span class=
"pagenum"><a name="Page_45" id="Page_45">-45-</a></span> és jól
termett. Tele volt gyümölcscsel és hüs árnyékot adott. De egyéb
hüsitőről is gondoskodott a Bálvándy komornyikja. Bort plántált a
fa alatti asztalra és mindenféle kénes és szénsavas ásványvizet:
málnásit, parádit, suligulit.</p>
<p>– Minek ez a luxus? – tréfált vele Muki. – Hozzon inkább egy
palack sört.</p>
<p>Bodorodott az is.</p>
<p>Muki egymásba fonta cingár lábszárait, mintha utánozni akarta
volna az alatta nyekegő fonott kertiszék stilját és élvezte az üde
hegyi levegőt. Nagyokat szippantott belőle s megdicsérte az
illatát.</p>
<p>– Itt jó dolga van a tüdőnek, – mondta. – De meg is látszik
rajtad, – tette hozzá. – Vajjon sokáig élnek-e a Bálvándyak?</p>
<p>– Azok sokáig élnek, – válaszolt a házigazda. – Az apám hatvan
esztendős volt, mikor születtem neki s kilencvenedik évében halt
meg.</p>
<p>– Bravó! – Én is éppen addig akarok élni… Hát te?</p>
<p>– Én százig. Nekem igen kemény a husom. Maholnap ötven éves
leszek és átugrom ezt az asztalt.</p>
<p>– Ne bolondozzál!</p>
<p>– Becsületemre!…</p>
<p>A becsületszónak hinni kellett. Muki megirigyelte a barátja
kemény husát.</p>
<p>– Az ördögbe, – szaladt ki száján az irigysége. – Hogy
csináltad?</p>
<p>– Szolid voltam és sok haricska-puliszkát ettem.</p>
<p>– Hát az jó: a haricska-puliszka?</p>
<p>– Meghiszem azt. Ha akarod, csináltatok estére.</p>
<p>– Csináltass. Mindent csináltathatsz, csak rántott <span class=
"pagenum"><a name="Page_46" id="Page_46">-46-</a></span> csirkét
ne, mert attól utáltam meg a nyarat falun.</p>
<p>– Hahaha, hihihu, – kacagott Bálvándy, – ne félj, fatányérost
fogsz kapni káposztaborral.</p>
<p>– No arra kiváncsi vagyok: a káposztaborra.</p>
<p>– Az igen kitünő, – állitotta Bálvándy és azt is megmagyarázta,
hogy miért kitünő.</p>
<p>Nincs olyan erdélyi ur, még ha fejedelmi sarj is, aki ne értene
a konyhamüvészethez. Gróf T...y valóságos ételköltő, olyan ételeket
komponál, amiket senki se tud megcsinálni az ő szakácsán kivül. A
sneffet például ugy sütteti meg, hogy belevarratja egy kappanba, a
kappant egy pulykába, a pulykát végre egy borjuba. Tehát alapjában
véve nem is sül a sneff és mégis megsül. Ebben van a vicc. Kár,
hogy költséges egy kicsit.</p>
<p>De volt invenciója Bálvándynak is. Ő is szerkesztett nem egy
ételkölteményt. Ilyen volt a rákpástétom irósvajas-tésztában és az
uborkával megspékelt ürügerinc, tárkonyecetes lében.</p>
<p>Muki már ismerte ezeket az ételeket. Nem felejtkezett meg
róluk.</p>
<p>– Mikor csináltatsz egyszer ecetes ürüt? – kérdezte a
gazdáját.</p>
<p>– Majd holnap, – jelentette az örömmel, – a gyermekeim
tiszteletére.</p>
<p>Muki bizony nem is tudta, (vagy elfelejtette), hogy Bálvándynak
gyermekei vannak.</p>
<p>– Hát hol vannak a gyermekeid?</p>
<p>– Angliában voltak lord Chesternél.</p>
<p>– Chesternél, hát már olyan nagyok?</p>
<p>– Hisz beszéltem neked róluk… A fiam huszonkét <span class=
"pagenum"><a name="Page_47" id="Page_47">-47-</a></span> éves, a
leányom tizenkilenc; holnapra várom őket haza.</p>
<p>– Örülök, hogy megismerkedhetem velük…</p>
<p>– Csak arra kérlek – figyelmeztette barátját Toncsi báró kissé
meglapulva, – hogy legyünk komolyabbak, ha itt lesznek.</p>
<p>– Pardon, – kérte ki magának Muki a figyelmeztetést, – csak nem
gondolod, hogy egy előkelő fiatal hölgy…</p>
<p>– Nem a leányom miatt, – vágta el a szavát Bálvándy, – az pompás
egy leány, olyan szilaj és jókedvü, hogy felmászik neked az
almafára is, hanem a fiam…</p>
<p>Muki elnevette magát.</p>
<p>– Hahaha, félsz a fiadtól?</p>
<p>– Attól tartok, hogy szamárnak hisz.</p>
<p>– Ne mondd…</p>
<p>– Becsületemre!</p>
<p>– Hát olyan?</p>
<p>– Olyan. Rengeteget összetanult… Képzelheted: pápaszemet visel
az orrán, mint egy német professzor.</p>
<p>– Pápaszemet, hüha!</p>
<p>– Pápaszemet. Ötszáz éves a nemzetségünk, de ő közöttünk az
első, aki pápaszemet visel.</p>
<p>– Pedig, – jegyezte meg Muki, – a hegyek között nem igen szokott
az ember szeme elkopni.</p>
<p>– Hát hol?</p>
<p>– Az Alföldön, a laposon.</p>
<p>– A laposon? Hogy-hogy?</p>
<p>– Ugy, hogy ott igen nagy distanciákat kell neki leküzdenie s
nem pihenhet meg sehol. <span class="pagenum"><a name="Page_48" id=
"Page_48">-48-</a></span></p>
<p>– Ezt nem is tudtam, – vallotta be Bálvándy komolyan, – bár –
tette hozzá, – ugy se segithettem volna a fiam szemén, mert erővel
Lipcsébe kivánkozott valami hires tudós miatt, az pedig laposon
fekszik, ugy-e?</p>
<p>– Lipcse? Laposon… Hát olyan tudományszomjas a fiad?</p>
<p>– Olyan. Egyebet nem is iszik, mert gyülöli a bort.</p>
<p>– De erős azért? – folytatta Muki a pongyola párbeszédet.</p>
<p>– Nagyon erős, talán még nálamnál is erősebb.</p>
<p>– Kiváncsi vagyok rá nagyon.</p>
<p>– A leányom, mondta Bálvándy – jobban fog neked tetszeni. Annak
nem kell a tudomány, azonban megüli a töretlen harmadfü csikót
is.</p>
<p>– Óriási!</p>
<p>– Aztán – dicsekedett a büszke apa, – nem azért mondom, mert az
enyém, de szép is a gyerek, mint egy erdei tündér. A haja és szeme
fekete, mint az ében, arca rózsás és ragyog a jókedvtől.</p>
<p>Idáig csak lafatyolt Muki, nyeglén darálta a szót, mint a
kávéőrlő, de hogy szép leányra fordult a szóbeszéd, egyszeribe
felvillanyozódott. Begombolta kabátját és kihuzta magát, mintha már
ott is állott volna az erdei tündér előtt.</p>
<p>– A szép nő – állitotta lelkesen, – a teremtés legnagyobb
csudája.</p>
<p>Bálvándy nevetett.</p>
<p>– Nagy kópé voltál te, Muki? – kérdezte jókedvüen.</p>
<p>– Nem mondhatnám, – vallotta be Muki őszintén, <span class=
"pagenum"><a name="Page_49" id="Page_49">-49-</a></span> –
bomlottam az asszonyokért, bomlottam, de igen gyáva voltam velük
szemben.</p>
<p>– Hihihi, – s jóizüt kacagott Bálvándy, – én éppen az
ellenkezőjét mondhatom magamról. Én minden téren élhetetlen voltam
az életben, de a csóktol sohasem féltem. Második természetemmé
vált. Még házasember koromban sem mulasztottam el soha, ha alkalom
adódott reá, pedig nagyon szerettem a feleségemet.</p>
<p>– És soha sem vesztettél rajta? – kérdezte Muki irigyen.</p>
<p>– Dehogy nem, majdnem mindig kikaptam, mert nem tartottam
átmeneteket: mindjárt a csókon kezdtem.</p>
<p>– Az még nem rajtavesztés, – vélte Muki – ha nagyobb baj nem
történt veled…</p>
<p>– Egyszer bizony, – vallotta be Toncsi báró naivan, – rosszabbul
is jártam… Házas ember koromban történt, – mesélte, –
Magyarországon jártam, kosokat akartam venni egy felvidéki urtól… A
gazdát nem találtam ott, csak a leányát. Akárcsak az a kastély,
amelyben lakott, oly zord volt ez a leány. De csunya is, mint az
északi szélvész és lompos, mint egy cseléd. Én annak is néztem és
tekintettel a vöröses hajára, a mi kivételképpen igazán szép volt
rajta, megcsókoltam.</p>
<p>– Furcsa passzió! – nevetett Muki.</p>
<p>– Meg is adtam az árát, – folytatta kalandja elbeszélését a
házigazda, – mert a leány annak az egy bolondos csóknak a fejében
azt követelte tőlem, hogy elvegyem. Hiába magyaráztam neki, hogy
hiszen nős vagyok s szép fiatal a feleségem, ő makacsul
ragaszkodott a követeléséhez. Hogy vár rám akármeddig is… Hallottál
ilyen bolondot? – háborodott fel Bálvándy <span class=
"pagenum"><a name="Page_50" id="Page_50">-50-</a></span> a furcsa
eset emlékére: – vár reám, vár!… Mi az ördögre várhat? – gondoltam
el magamban – csak nem őrült meg, hogy a feleségem halálára
várjon?… Alig birtam tőle elmenekülni s az emlékét nem is tudtam
végképp lerázni soha; az váltig velem volt, nyugtalanitott,
kisértett, szegény elhunyt feleségem koporsójánál is. Ott
különösen. A régi emlékkel együtt mintha maga a leány is
megelevenedett volna: láttam testének szögletes vonalait, savószinü
szemét, amelyből csak ugy dült a hajthatatlan akarat… Macskaszerü
sompolygással közeledett felém, szinte hallottam a szavát is, amint
diadalmas hangon a szemembe vágta: – Ugy-e nem voltam őrült, nem
hiába vártam reád?… Valóságos vizió volt, hallucináció, – fejezte
be Bálvándy a különös történetet, mély lélegzetet véve az utolsó
szó után.</p>
<p>Muki növekedő figyelemmel hallgatott. Képzeletét eleitől fogva
megragadta egy távoli sejtelem s mindvégig fogva tartotta. A
Bálvándy jellemző szavaiból markáns szilhuettben bontakozott ki az
Ágnes képe. Szép vörhenyes hajával, savószin szemével és csunya
arcvonásaival. De a jellemére is rávallott a történet pointje. Muki
csaknem biztosra vette, hogy nem csal a sejtelme.</p>
<p>Azonban (bár a teljes bizonyosság kedvéért szeretett volna egy
pár kérdést intézni Bálvándyhoz), volt annyi esze, hogy hallgasson.
Aknamunkát vállalt, hát nem állhat ki a napfényre, – vélte, –
Bálvándynak még csak sejtenie sem szabad, hogy mit forral ellene,
mert ha gyanura kap, veszve az ügye. A jámbor férfiunak minden
bizalmára szüksége volt.</p>
<p>Tehát hallgatott Muki. Egyelőre megelégedett azzal <span class=
"pagenum"><a name="Page_51" id="Page_51">-51-</a></span> a
tudattal, hogy Bálvándy nem felejtette el Ágnest: husz év multán
sem tudta magát a hatása alól emancipálni. Ez pedig nagy nyeresége
volt az ügynek. Az Ágnes titokzatos szuggeráló erejét bizonyitotta
s a Bálvándy gyöngeségét. Mintha szemmel verte volna meg a vénleány
a férfit, mintha meghipnotizálta volna, hogy örök időkre magához
láncolja!</p>
<p>Vannak az emberi lelkek egymáshoz való viszonyaiban ilyen
megfoghatatlan rejtelmek…</p>
<p>… Muki még aznap megirta Ágnesnek, mint tudta meg a titkát (bár
nem emlitette a nevét) magától Bálvándytól. Most már neki állott
feljebb. Megleckéztette hugát a bizalmatlanságáért.</p>
<p>„Fiam, – irta neki egyebek között, – ha azt akarod, hogy
hamarosan elfogjam, ne tartsd zsákban a macskát. Nem vagy már
tizenhat éves. Adandó alkalommal mindent el kell nekem mondanod
stb…“</p>
<p>Másnap délben full dresszbe vágta magát Muki az ebédhez: szürke
redingótot, fehér mellényt, batiszt inget öltött s narancssárga
csokrot kötött a nyakába. Igy várta az erdei tündért, akinek
közvetlenül ebéd előtt kellett megérkeznie.</p>
<p>Meg is érkezett a bátyjával együtt. Bálvándy kiszaladt eléjük,
Muki a szobában maradt s az ablaküveghez lapitotta az orrát, hogy
annyival is közelebbről láthassa az érkezőket. Azaz csak a leány
érdekelte őt: a tündér.</p>
<p>Egyelőre nem sokat látott belőle. A leány magas, vállas termetét
bő szalmaszinselyem utazóköpönyeg fedte, arcát meg egy széles
karimáju pofoncsapott panama kalap takarta el… Azonban látott a
helyett egy ugrást, ami becsületére vált volna magának szennorita
<span class="pagenum"><a name="Page_52" id=
"Page_52">-52-</a></span> Carmencitának is. A leány ugyanis egy
gyors mesteri fogással összekapván szoknyáját a térde magasságában,
be se várta, hogy a lovak végképp elcsendesedjenek, egy merész
szökéssel kint termett a batárból s egyenesen apja nyakába röpült…
Erre puszik következtek, rengeteg mennyiségü puszi. Mukinak az
ablakon át is belecsattogtak a fülébe…</p>
<p>Aztán a pápaszemes fiu szállott ki a kocsiból. Azaz hogy ezuttal
nem volt az orrán pápaszem. Nem is kivánkozott rá. Merészképü,
daliás tartásu legény volt a fiatal Bálvándy. Vastag nyaka, széles,
szögletes homloka s ruganyos járása nem közönséges fizikai erőt
árult el. Egyszóval szép férfi volt. Valami hóditó keménység s
egyben melankólikus szivjóság ömlött el egész lényén. A nagyakaratu
fölényes jellemü férfiak tipusa volt. Nem lehetett rajta
csudálkozni, hogy imponált az apjának.</p>
<p>… Különb az öregnél, annyi szent bizonyos, – konstatálta Muki is
az ablakban, bár csak egy szempillantást vetett a fiatalemberre. A
többit mind a panama kalap alá szerette volna csempészni. A sok
csók roppantul felizgatta a fantáziáját. Mindenáron látni akarta a
leány arcát, legalább is a csókos ajakát… Milyen lehet? Ives-e,
mint a felajzott nyil? Pici-piros-e, mint a cseresznye? Avagy
nedves-e, mint a szamóca? Játékos-e, mint a csicsergő madáré,
vagy…</p>
<p>Egyszóval nagy szépségeket sejtett Muki a panama alatt. De
egyelőre csak a leány termetét tudta a képzelete megrajzolni
azokból a jelekből, amiket merész, ruganyos járása közben itt-ott
elárult a testén megfeszült köpenyeg. <span class=
"pagenum"><a name="Page_53" id="Page_53">-53-</a></span></p>
<p>– Vénusz, – konstatálta fenhangon, – egy szélesvállu, karcsu
Vénusz.</p>
<p>Aztán meghallotta a leány hangját is, szelesen gyors beszédjét
és széles dallamos kacagását. S nagy szakértő létére leszürte a
következtetést ezekből a jelekből is: – jó gyerek, egyenes lelkü,
tiszta mint a hó…</p>
<p>Eltalálta… Bálvándy Zsuzsa azok közé a leányok közé tartozott,
akik abból a pazar fényességből, amit magukkal hoztak a világra a
lelkükben, hogy áldást, örömet és boldogságot árasszanak szerteszét
az emberek között: egy szikrányit sem vesztettek el abban a szürke
gomolyban, ahol a müveltség és illem jegyében az emberidomitás
oktalan és sokszor izléstelen munkája folyik. Maga volt a dicső
természet, ami nem tévedhet, mert örök isteni törvények irányitják…
Rózsák fakadtak a Bálvándy Zsuzsa nyomában. Szépsége gyönyöröket
teremtett, szivjósága nemesitett, előkelősége fölemelt. Ember volt:
hibái neki is lehettek, de azokat senki se látta meg szüzies lénye
ragyogásától… Szülői egy világhires drezdai nevelőintézetben
neveltették. Az intézet igazgatónője (derék nő lehetett) egy
levélben – igy jellemezte Zsuzsát szülőinek:</p>
<p>„Az önök leánya maga a megtestesült női eszmény. Megsejti a
szépet és a jót; mi nem is neveljük őt. Hadd fejlődjék teljesen
önmagából, mert az ő lelki kincseihez képest szegényesek a mi
pedagógiai tudásunk értékei. Azt ajánlom méltóságtoknak is, hogy
teljes szabadságot adjanak neki. Hatalmas ösztönök oltalma alatt
áll: olyan leány mint ő, minden veszedelemmel szemben vértezve van
stb.“</p>
<p>Talán épen ennek a levélnek a hatása alatt engedte meg Bálvándy
a leánynak, hogy európai tanulmány-körutjában <span class=
"pagenum"><a name="Page_54" id="Page_54">-54-</a></span> elkisérje
bátyját. Mindössze, hogy egy idősebb komornát rendelt melléje…</p>
<p>… Erről a körutról tértek vissza a Bálvándy gyermekei. Beutazták
az egész kontinenst Oroszország kivételével, aztán áthajóztak
Angliába. Rövid idei londoni tartózkodás után elfogadtak egy (a
Rhédey család révén) távoli rokonuk, lord Chester meghivását
Chester-castleba. Ott végig élvezték az angol kastélyélet
(castle-life) nagyszabásu, ünnepies és mégis utólérhetetlenül bájos
örömeit, aztán hazajöttek.</p>
<p>Mellesleg legyen mondva, Zsuzsába halálosan beleszeretett a lord
Chester másodszülött fia, a csinos Percy baronet. A leánynak is
tetszett a derék, komoly gavallér, de (egyelőre legalább) nem
annyira, hogy hazát cserélt volna érte. Kosarat nem adott neki, sőt
meghivta Bálvándra, csak azt jelentette ki egész határozottsággal,
hogy mint magyar asszony akar meghalni…</p>
<p>Bálvándy semmit sem tudott erről a szivügyről, leánya csak
annyit irt meg neki, hogy utólagos beleegyezése reményében,
meghivta a baronetet Bálvándra.</p>
<p>A tősgyökeres magyar ur nem igen örült a szerencsének, mert szót
se vallott angolul, de meg félt is Albion fiainak köztudomásu
mókáitól, – mindazonáltal egy szóval sem kifogásolta leánya
meghivását…</p>
<p>– Miféle legény az a te baroneted? – volt az első kérdése
leányához, midőn azt karonfogvást a kastélyba, illetve szobájába
vezette.</p>
<p>– Az egy csinos fiu, apa, – válaszolt Zsuzsa hamoskásan
kacsintva, – csak az a kár, hogy beretválja a bajuszát.</p>
<p>– A manóba, hát csupaszszáju? <span class="pagenum"><a name=
"Page_55" id="Page_55">-55-</a></span></p>
<p>– Mint a fiókveréb, de a tartása olyan, mint a sasé.</p>
<p>– Csak nem bomlottál bele?</p>
<p>– Nem egészen, – válaszolt a leány felséges őszinteséggel, – de
ha bajusza lenne és magyar lenne és kissé vidámabb lenne és…</p>
<p>– Az ördögbe – kacagott Bálvándy, – mi kellene még?</p>
<p>– Jobb szeretném, ha barna lenne – s versenyt nevetett apjával a
leány, – olyan szőkepiros a képe, mint egy leányé.</p>
<p>– Hühü, az baj, – tréfálkozott a boldog apa, – mert majd azt
hinnéd, ha mégis férjed találna lenni, hogy te vagy az ur a
háznál.</p>
<p>– Igazad lehet, apa, – ismerte be a leány, aztán még egy utolsó
csókot cuppantván az arcára, eltuszkolta magától az apját: – Most
menj, mert átöltözködöm… Küldd be Julit.</p>
<p>– Jó – s kotródott Bálvándy, – de siess, mert kész az ebéd s
vendég is van a háznál: egy pompás vén fickó, aki igen kiváncsi
rád.</p>
<p>– Sietek, apácska…</p>
<p>Bálvándy beküldte leányához a komornát, aztán a fia szobájába
furakodott be: nem tudott betelni rég nem látott szép gyermekeivel.
<span class="pagenum"><a name="Page_56" id=
"Page_56">-56-</a></span></p>
<h2>HATODIK FEJEZET.<br />
Késői szerelem.</h2>
<p>– Jó szinben vagy, fiam, – gyönyörködött Bálvándy a fiában, –
mintha megélénkültél volna egy kicsit.</p>
<p>– Nagyon jól éreztem magamat Angliában, a hatalmas, acélos
férfiak között.</p>
<p>Bálvándy soviniszta lelkét kissé bántotta a fia ilyetén
elragadtatása.</p>
<p>– Acélosak lehetnek, – jegyezte meg kelletlenül, – de nem
acélosabbak, mint mink.</p>
<p>A fiatal báró csak a fejét rázta.</p>
<p>– Hej, apám, nem az izmokról beszélek én.</p>
<p>– Hát miről?</p>
<p>– Az akarat acéljáról: a jellemről.</p>
<p>Bálvándynak megnyult az orra. Magyarok akaratáról, ha soviniszta
volt is, nem igen cseveghetett jóhiszemüleg, de a jellemüket nem
engedte.</p>
<p>– Ejnye fiam, ha lusták vagyunk is, szivünkhöz és jellemünkhöz
nem férhet szó.</p>
<p>Megint csak mosolygott a fiatal báró.</p>
<p>– Majd egyszer elmondom neked, mit értek én az angolokkal együtt
jellem alatt.</p>
<p>– Mondd el most, kiváncsi vagyok.</p>
<p>– Egy példát mondok el, – teljesitette a fiu apja kivánságát – …
A dusgazdag lord Leeds másodszülött fia, – kezdte, – elhatározta,
hogy hüségét megjutalmazandó, feleségül veszi régi kedvesét, egy
másodrendü szinésznőt. Az apja erre kijelentette, hogy kitagadja. A
fiu elhatározását ez egy csöppet sem gyöngitette meg, elvette a
szeretőjét. És szavának állott az apa is… <span class=
"pagenum"><a name="Page_57" id="Page_57">-57-</a></span> A pazar
kényelemben felnevelt gavallér pillanatra sem esett kétségbe: a
nélkül, hogy csak egy szóval is könyörgött, vagy a legkisebb
szemrehányást tette volna atyjának, áthajózott feleségével
Amerikába és miután egyéb foglalkozást nem kapott, beállott
pincérnek. Tiz évig pincérkedett, aztán szájától megvont garasaival
maga nyitott vendéglőt. De nemcsak ugy bolondjában ám. Először
minden szakmájába vágó ismeretet elsajátitott: megtanulta a
szakácsmesterséget is. Mert azt tartotta, hogy a genlemant a
becsülete kötelezi arra, hogy jól végezze, amibe belefogott. Annál
jobban, mennél előkelőbb, mennél alacsonyabb rendü a vállalkozása…
További tiz évig vendéglősködött a lord fia s miután csakugyan jól
teljesitette kötelességét, meggazdagodott. Egyben meggyarapodott a
népszerüsége, tekintélye is. Beválasztották a kongresszusba (az
Egyesült-Államok képviselőháza), később szenátor lett, ma
minisztere az Egyesült-Államnak; de lehet még belőle köztársasági
elnök is… Hát – fejezte be a fiatal báró a példát, – ezt nevezem én
jellemnek. Nálunk nincs ilyen.</p>
<p>Bálvándy elszontyolodott. A példa sehogy sem tetszett neki,
viszont egyetlen tárgyilagos ellenvetést sem tudott ellene
felhozni. Csak ennyit motyogott:</p>
<p>– Ez egy egyszerü meggazdagodási eset, ami nálunk is gyakran
előfordul.</p>
<p>– De nem az urak társadalmában, – állitotta a fia. – Ha valaki
közülünk a lejtőre kerül, legurul a mélybe s ott marad, mert eszébe
sem jut, hogy annak, aki egyszer elbukott, ujra kell kezdenie az
életet, ha ur is. Ott, ahol a napszámos kezdi. A különbség a bukott
ur és a munkás között csak az, hogy ennek soha <span class=
"pagenum"><a name="Page_58" id="Page_58">-58-</a></span> sem is
volt társadalmi poziciója, holott neki azért nincs, mert
elvesztette. A munkásnak szivós kitartással kell megszereznie azt,
amit neki csak vissza kell szereznie. Az pedig nagy különbség. Mert
az ur már tudja az utat. Vele született kvalitásai, nagyobb
müveltsége és látóköre is megkönnyiti a haladását. És – háborodott
föl a fiatal báró, – még sem tud a munkással versenyezni. Igen,
mert ott szeretné folytatni, ahol elhagyta: a lejtő ama végzetes
pontján, ahonnan lebukott, ami képtelenség, mert hiszen a lejtő
lábánál hever.</p>
<p>– Egyszóval, – akart az apa véget vetni fia fejtegetésének, – te
csak azt tartod jellemnek, ha valaki kapaszkodni tud…</p>
<p>– Azt – válaszolta a fia határozottan. – Ha megteszi a munka
embere, aki a tőle független semmiből emelkedik a csucsra, –
megteheti az ur is, aki önhibájából sülyedt bele a semmibe. Már az
előkelősége (amely neki kiváltságos helyzetet biztositott, mig el
nem játszotta a játékait) – az előkelősége is kötelezi arra, hogy
helyre hozza azt, amit maga vesztett el. A lord-ivadék vezérelve
lebegjen a szeme előtt: azért vagyok ur, hogy jobban végezzem
másnál, amibe belefogok. S biztosithatlak atyám, – állitotta a fiu,
– hogy ennek a vezérelvnek jegyében győzni is fog.</p>
<p>Bálvándy megrázta fejét.</p>
<p>– Az még nem következés, – jegyezte meg, – hogy az, ami
Angliában, vagy Amerikában lehetséges, nálunk is az. Én nem tudok
elképzelni egy olyan bukott urat, akit a társadalom ujra
<i>feleresszen</i> a csucsra.</p>
<p>– Mert – világositotta fel a fia, – még nem ismertél olyan
embert, aki ezt megpróbálta volna: nem ismertél olyan jellemet.
<span class="pagenum"><a name="Page_59" id=
"Page_59">-59-</a></span></p>
<p>– Lehet, – hagyta helyben Bálvándy kedvetlenül, – de most ne
vitatkozzunk erről, menjünk ebédelni.</p>
<p>És karonfogta az öltözködéssel éppen elkészült fiát…</p>
<p>Zsuzsa már kint állott akkor az ebédlő előtti kőtornácon fehér
battiszt ruhában, üdén, pirosan, akárcsak az a rózsa, amit fekete
hajába tüzött. Ott lebegett, mosolygott Muki körül, kedveskedett,
csicsergett neki, mint madár a bokornak, mielőtt az ágára
szállna.</p>
<p>Muki csak nézte, bambán mosolyogva, nekipirulva, mint egy
iskolásgyerek.</p>
<p>A Zsuzsa mandulavágásu, kacagó szemében csintalan dsinek
játszadoztak s kicsufolták a talajavesztett kopasz férfiut.</p>
<p>– Ejnye, – szólalt meg az egyik, a Zsuzsa piciny piros ives
ajakára szökve – (tehát ilyen volt a szép lány csókos ajaka), –
ejnye, hát beszéljen már maga is, még nem hallottam a hangját.</p>
<p>– Ee, – hallatta magát Muki erre – ee…</p>
<p>– Ez nem elég, – szólalt meg egy másik dsin a Zsuzsa ajkáról, –
beszéljen emberi hangon, egész szavakat.</p>
<p>Muki, mintha csak meghallotta volna a dsinek nem hallható
hangját, megszólalt végre:</p>
<p>– Olyan furcsa vagyok ma, nem tudom, mi lelt!…</p>
<p>Bálvándyék éppen akkor érkeztek a tornácra.</p>
<p>– Nini, – jegyezte meg Toncsi papa, – mint látom, ti már össze
is barátkoztatok.</p>
<p>– Csak én, – hamiskodott Zsuzsa, – Hervay báró még vad egy
kicsit. <span class="pagenum"><a name="Page_60" id=
"Page_60">-60-</a></span></p>
<p>Bálvándy mindazonáltal bemutatta neki a fiát.</p>
<p>– Fiam: Bálint.</p>
<p>Az urak kezet fogtak, s egy pár udvarias frázist váltottak
egymással… A Zsuzsa hajából kiesett a rózsa, Muki rávetette magát,
mintha attól félt volna, hogy elrepül a virág. És elcsipvén a
rózsát, átadta a leánynak.</p>
<p>– Köszönöm, – mondta ez s (valószinüleg azért, mert nem volt
tükör a tornácon) keblére tüzte a rózsát: a bimbót – két bimbó
közé. Aztán, mivelhogy megkondult az ebédre hivó harang, a báró
mellé szökött és elkapta a karját negédesen.</p>
<p>– A karját, édes báró… De szaladjunk, mert roppant éhes
vagyok…</p>
<p>Az ilyes előkelő körökben nem járja, sőt neveletlenség számba
megy, de Zsuzsának oly jól állott ez a neveletlenség, mint a
vadvirágkoszoru a tündér fején…</p>
<p>Az ebéd pompásan sikerült. Asztalra került a házigazda mindkét
találmánya is: az irósvajas rák és a tárkonyecetes ürüsült.
Bálvándy folyton piszkálta Mukit, hogy provokálja az elismerését,
de az most oly szórakozott volt, hogy váltig csak evett s egy
szóval sem dicsért semmit. Biztosan nem is érezte az étel izét
(mint csakhamar <i>elárulta</i>), magasabb régiókban járt a
képzelete. Ám a szapora szives koccintások folyamán végre neki
bodorodott lebüvölt szelleme és elkezdett szikrát szórni. A nőről
beszélt, az örök-nőről, aki mindig egyforma volt, ha Egyptomban
született a Fáraók körében, ha római matrónának, ha ladynek, ha
magyarok nagyasszonyának. Odáig ment, hogy bebizonyitotta,
miszerint Kleopátra tökéletesen egy tipus azzal a szegény kis
cselédleánynyal, aki szerelmi bánatában <span class=
"pagenum"><a name="Page_61" id="Page_61">-61-</a></span> marólugot
iszik… A nőnek – állitotta, – nincs megkülönböztető nemzeti, sőt
faji jellege sem, mert csak egy jellege van: a szerelem vágya.
Egyszóval homogén teremtés a nő, jelleme alig ismer
megkülönböztető, osztályozó vonalakat…</p>
<p>Zsuzsát, bármily fordulatos volt is, nem tévesztette meg a Muki
báró játszi dialektikája.</p>
<p>– Megcáfolom, báró – jelentette ki s komolyra biggyesztette
játékos ajakát, – én bennem olyan erős a faji jelleg és a
hazaszeretet, hogy képtelen lennék más országban élni.</p>
<p>– Még nem szeretett, – bátorkodott Muki megjegyezni.</p>
<p>– Talán nem, – ismerte be a leány, – de azt csak érzem, hogy
nagyon tudnék szeretni. És még se lennék idegen ország asszonya
soha-soha!</p>
<p>Bálint bárónak nem tetszett a társalgás ilyetén fordulata.</p>
<p>– Ne beszéljetek szerelemről: az komoly dolog, – mondta
kelletlenül.</p>
<p>De a huga lefőzte.</p>
<p>– Hisz épp azért beszélünk róla, mert komoly.</p>
<p>– Igaza van Bálintnak, – vette Bálvándy pártfogásába a fiát,
mert az egyszer, ha tudtán kivül is, malmára hajtotta a vizet, –
térjünk át egy könnyebb témára, ebéd közben nem jó gondolkozni.</p>
<p>Bálint elnevette magát.</p>
<p>– Igy találkoznak a nagy szellemek, – mondta, – Werner is azt
állitja.</p>
<p>– Ki az a Werner?</p>
<p>– A hires lipcsei professzor.</p>
<p>– Vagy ugy!… Okos ember lehet. <span class="pagenum"><a name=
"Page_62" id="Page_62">-62-</a></span></p>
<p>– Reggeltől estig dolgozik, a legtranscendentálisabb témákon
töri a fejét, komor, mint Dante s fölényes, mint Voltaire, de ha
asztalnál ül azonnal átvedlik: egy sörivó student se lehetne
nálánál bolondosabb.</p>
<p>Bálvándyt érdekelni kezdte a tudós.</p>
<p>– Mit csinál az asztalnál?</p>
<p>– Rossz vicceket, – felelte Muki. – Közben iszik, mint a lyuk,
tüsszent, csuklik és pletykázik. Az ember ilyenkor azt hinné róla,
hogy valami hirtelen meggazdagodott kefekötő. S mindezt, –
magyarázta, – azért cselekszi, hogy saját szavaival szólván,
emésztés közben végkép elvesse a tudománya gondját, mert az emberi
szervezetet, mint mondja, két irányban igénybe venni nem szabad.
Vagy a fej dolgozzék, vagy a gyomor, különben mind a kettő csak
félmunkát végezhet s mégis jobban kopik.</p>
<p>– Alighanem igaza lehet a németnek, – mondta Bálvándy. – Én
ugyan – tette hozzá humorral, – nem sokat gondolkozom ebéd után
sem, mert minek kopjak, ha nem muszáj…</p>
<p>Ezen mindenki nevetett, legjobban Bálvándy maga… Mind magasabbra
ágaskodott az általános jókedv. A minduntalan összecsendülő
kristálypoharak bongását elnyomta az emberszivek zenéje: az
életviditó, lélekszépitő kacagás.</p>
<p>Még Muki is megszépült a jókedv ragyogó fényében. Kopasz fején
persze nem nőtt meg a haja, de arcának redői kisimultak s szelid
fényt nyert a szeme.</p>
<p>Zsuzsa minduntalan vele kötekedett, amivel igen boldoggá tette a
szürkülő agglegényt. Ebéd után azonban, midőn a billiárd-szobában
egyedül maradt Bálvándyval, bekövetkezett a reakció. <span class=
"pagenum"><a name="Page_63" id="Page_63">-63-</a></span></p>
<p>– Hallod-e Toncsi, kesergett egy pompásan sikerült masszé után,
– ilyen vén szamaraknak, mint mi, nem érdemes már élni sem.</p>
<p>– Dehogy nem, – tiltakozott Bálvándy barátja blazirtsága ellen.
– Hogy juthat ilyen bolondság az eszedbe egy jó ebéd után?</p>
<p>– Azt se tudom, mit ettem.</p>
<p>– Ejnye, – indignálódott a szives házigazda, – az irósvajas
rákomat se vetted észre?</p>
<p>– Hát rák volt?…</p>
<p>Bálvándy komolyan megorrolt.</p>
<p>– Majd adok én neked máskor rendes ebédet, – dohogta, miközben
lecsapta dákóját, – puliszka való neked, bivalytejjel.</p>
<p>Muki ki akarta engesztelni az érzékeny urat.</p>
<p>Ne neheztelj rám Toncsi, olyan buta vagyok ma, mint a
vágómarha.</p>
<p>De Bálvándy csak nem engedett a hosszu orrból.</p>
<p>– Dehogy is vagy te buta, hisz az ebéd alatt folyton bomlottál a
lányommal.</p>
<p>Egy mély sóhaj tört ki a nyiszlett kis báró kebeléből.</p>
<p>– Hajahaj, pajtás, hisz éppen ez az a pont…</p>
<p>– Miféle pont?</p>
<p>– Az a pont, ami gondolkodóba ejti az embert… A mi számunkra –
mondta elegikus hangon – már nem virit a szerelem rózsája.</p>
<p>– He?</p>
<p>– Nem virit a szerelem rózsája.</p>
<p>Bálvándy nem tudta magát tájékozni. (Csak nem vetett a nyütt
agglegény az ő gyönyörü hamvas leányára szemet?) <span class=
"pagenum"><a name="Page_64" id="Page_64">-64-</a></span></p>
<p>– Ne izélj rébuszokban, – támadt rá Mukira morcosan. – Mit
akarsz te a szerelem rózsájával?</p>
<p>– Hiszen semmit, – sóhajtotta lemondással Muki, – és éppen ez az
én tragédiám. A testem megvénült, a szivem fiatal maradt.</p>
<p>– De hiszen, – vélte Toncsi egész bölcsen, – az még nem
tragédia. Elégitsd ki a szivedet és hagyj békét a testednek. Azaz
szeress ugy, mint Plátó: par distance.</p>
<p>Muki megneheztelt a tanácsért.</p>
<p>– Te, – kérdezte éllel, – beérnéd annyival?</p>
<p>– Nem érném be, – vallotta Toncsi jókedvre derülve, – csakhogy
én fiatalnak érzem a testemet is.</p>
<p>– Persze, – borongott Muki, – te nem packáztad el a
fiatalságodat.</p>
<p>– Azt biz én nem packáztam el.</p>
<p>– Könnyü volt neked, örökké itt éltél a medvék között.</p>
<p>– Irigyelsz talán?</p>
<p>– Irigyellek pajtás, – ismerte be Muki, – irigyellek. Most látom
csak, hogy megismerkedtem a gyermekeiddel, miféle hülye az az
ember, aki meg nem házasodik.</p>
<p>– Hüm?</p>
<p>– Aki meg nem házasodik…</p>
<p>– Miért jutott ez ily későn az eszedbe?</p>
<p>– Mert most láttam először a leányodat és a fiadat. Boldog apa
vagy…</p>
<p>– Abbijon, – ismerte be Bálvándy hencegve, – kevés embernek van
ilyen jól sikerült két csemetéje.</p>
<p>– Különösen a leányod, – bökte ki végre Muki elragadtatását,
hogy könnyitsen a szivén, – igazad van pajtás: csak egy tündér
lehet olyan tökéletes. <span class="pagenum"><a name="Page_65" id=
"Page_65">-65-</a></span></p>
<p>Toncsi bárónak nem tetszett ez a hevület.</p>
<p>– Jó, jó, hát gyönyörködjél benne, – figyelmeztette barátját, –
de holmi bolondságokon ne járjon az eszed, mert – magad mondod –
ahhoz már vén vagy.</p>
<p>Muki valósággal megsértődött.</p>
<p>– Csak nem hiszed, hogy megőrültem, vagy hogy gazember legyek? –
tört ki a régi becsületes lelke. – Még akkor se gondolnék ilyen
szentségtörésre, ha én volnék a római császár… Mit gondolsz, –
folytatta, – nem vagyok én romlott azért, mert rossz vagyok.</p>
<p>Az apát valósággal meghatották barátja szavainak nemes hevülete.
Kezet fogott vele.</p>
<p>– Te egy igen nemes lélek vagy, Muki.</p>
<p>Mukit, bár teljesen őszinte volt a magábaszállása, kellemetlenül
érintette ez az elismerés. Érezte, hogy már nem méltó reá.
Legkevésbé a Bálvándy részéről.</p>
<p>– Hagyd el, – mondta rosszkedvüen. – Nem érek én ma már egy
hajitófát sem. Sőt – fakadt ki maga ellen szintén öntudatlanul, –
éppen abban jár az eszem, hogy kivetkőzzem a lelkemből. Ha már
mindent, mindent vesztettem, legalább meggazdagodom.</p>
<p>Toncsi csudálkozva hallgatta barátja homályos értelmü paradox
szavait.</p>
<p>– Nem értelek, – jegyezte meg rövid szünet után. – Azért, hogy
meggazdagodjál, még nem kell kivetkőznöd a lelkedből.</p>
<p>– Haha, – s keserün felkacagott az elesett gavallér, – ebben az
országban óriási handicapteher a lélek. Itt csak a lelketlenek
boldogulhatnak; a hizelkedők, az öklelők, a ravaszok, a
gonoszok.</p>
<p>Bálvándy még jobban elcsudálkozott.</p>
<p>– Hát ezentul olyan akarsz lenni? <span class="pagenum"><a name=
"Page_66" id="Page_66">-66-</a></span></p>
<p>– Olyan.</p>
<p>Erre már elnevette magát a jólelkü ur.</p>
<p>– Ha csakugyan az lenne a szándékod, – mondta, – nem beszélnél
róla.</p>
<p>És ismét megragadta s melegen megrázta a Muki kezét.</p>
<p>– Ismertem egy urat, – mesélte közben, – az is mindig ugy
beszélt, mint te most. Dicsérte a tolvajokat és betörőket, de mikor
valaki egyszer egy homályos, bár kereskedői fogalmak szerint
teljesen korrekt vállalkozásba akarta belevinni: olyan pofont mért
eme valaki ábrázatjára, hogy majd kiugrott a szeme. Hát te is ilyen
vagy.</p>
<p>Muki észrevette, hogy az imént ugyis tovább ment a kelleténél:
meghagyta Bálvándyt jámbor hitében. Egyet csavart a fején és
elnevette magát…</p>
<p>Egy pár napig semmit se csinált Muki Bálvándon. Csak élt. Nem is
akart egyebet. Sőt akkor lett volna igazán boldog, ha elfelejtheti
vala az egész mindenséget (önmagát is beleértve): az emberküzködés
apró, céltalan piszkosságait, az élet szenvedelmeit, sőt anyagi
örömeit is. Lelke kikivánkozott csunya aszu hüvelyéből, szeretett
volna valahol a magasban lebegni, talán Zsuzsa felett, hogy
megoltalmazza, őrangyala lehessen a leánynak.</p>
<p>Egy heti önfeledt ábrándozás után azonban végre is belátta Muki,
hogy cselekednie, egy kicsiny lépéssel legalább közelednie kellene
a céljához, különben céltalanná válik a földgolyóbison való
tengődése. Most inkább, mint valaha. Érezte, hogy semmit se számit
és – számitani akart. Mindegy, akármilyen lelki áldozatok árán. A
fő, hogy hatalomra tegyen szert: <span class="pagenum"><a name=
"Page_67" id="Page_67">-67-</a></span> irigységet, megdöbbenést,
gyülöletet, avagy – tiszteletet, hálát, elismerést provokáljon.
Mindegy volt neki minden, csak sulya legyen. Akár himnuszban, akár
pamfletben, de emlegessék a nevét. Belátta, hogy nem válogathat az
eszközökben, ahhoz már nem volt sem elég naiv, sem elég fiatal…
Aztán az is sarkalta Mukit, hogy jogcimét vallja Bálvándon való
hosszadalmas tartózkodásának. Nem akart huga előtt a naplopás vagy
ingyenélés gyanujába keveredni.</p>
<p>Némi gondolkodás után azt eszelte ki, hogy felkéri Bálvándyt,
egy félig-meddig rombadőlt várkastély megtekintésére. A rom eladó
volt és csak tiz kilométernyire esett Bálvándtól. Tulajdonosa, egy
szeszgyáros mindössze tizezer forintot kért érte s a hozzátartozó
hetven holdas elparlagosodott parkért. Ennyit, vélte Muki még ő is
megreszkirozhat érte… Mert biztosra vette, hogy ezentul mindig
nyerni fog a kártyán. Más kérdés, hogy lakhatóvá teheti-e valamikor
a kastélyt. Bár bizott ő már annak a lehetőségében is. Valami démon
megtévesztette az eszét: elhitette vele, hogy minden sikerül az
emberfiának, ha Istennel szakit s a pokollal szövetkezik. Igaz,
hogy eddigi tapasztalatai e mellett szólottak. Őt is a szive tette
tönkre: hát most az eszével kell visszahóditania azt, amit a szive
miatt elvesztett…</p>
<p>Bálvándy szenvedélyes birtokbecslő volt és egész Erdélyben az
első dilettáns alkusznak vallotta magát. Örömmel teljesitette
barátja kérését. Elment vele a romhoz és a szeszgyároshoz s
kilencezer forintért kialkudta számára a kastélyt.</p>
<p>Muki egyelőre csak kétezer forint foglalót adott, <span class=
"pagenum"><a name="Page_68" id="Page_68">-68-</a></span> de azonnal
intézkedett, uj birtoka nevére leendő átiratása iránt…</p>
<p>A Bálvándy Antal szüz erdélyi telivér méneséből összeállitott
négyesfogat már mint hunyadmegyei birtokost röpitette uj birtokáról
Bálvándra…</p>
<p>A bamba holdvilág és a tüzes csillagok milliárdjai kisérteties
fényt szórtak az országutjára, beezüstözték az azt szegélyező fasor
leveleit… Valahol a távolban mélabus, szivfacsaró melódiákat
furulyázott, alighanem valami oláh pakulár… A közelben baglyok
huhogtak az erdő szélén és egy hirtelen kerekedett kóbor szél
fütyült… A lovak prüszköltek s dübögő patkójuk szikrákat váltott ki
az országut bazaltjából…</p>
<p>Bálvándy Antalnak, talán mert megszokta, nem volt érzéke a
természet pompája iránt. Tőle bámulhatott a hold, reszkethettek a
csillagok, furulyázhatott a pakulár: a jó urat talán még az se
hatotta volna meg, ha leszáll az égből az angyalok kara s menyei
dalszóval kiséri vala ősei kastélyába.</p>
<p>De Muki másforma ember volt. Az ő élete javarészt a kőszénfüst
és a villamosvasut rikitó csilingelése közepette őrlődött le. Rá az
ujság ingerével hatottak az örökkévaló természet örökszép játékai.
De meg szerelmes is volt, ami megtizszerezi a lélek fogékonyságát…
Muki teljesen átengedte magát érzéseinek; beleábrándozott a holdba,
részvéttel kisérte a csillagok járását, kihallgatta a csendet,
leste az örökkévalóság titkait. Bálvándy minduntalan karatyolt neki
valamit, különösen az akviziciójáról pöntyögött. De Muki rá se
hallgatott. Egy-egy sóhajjal felelt a kérdéseire.</p>
<p>A derék ur végre is megsokalta a szótlanságát. <span class=
"pagenum"><a name="Page_69" id="Page_69">-69-</a></span></p>
<p>– Mi lelt téged? – kérdezte tőle kelletlenül.</p>
<p>Muki összerázkódott. Hogy kizökkentette barátja ábrándjai szines
világából, észretért: őt magát is boszantani kezdte a
<i>gyöngesége</i>. Mert immár gyengeségnek minősitette lelke
szépségeit. Terhére voltak, utjában állottak.</p>
<p>– Ej, – válaszolt röstelkedve, – eszembe jutott egy régi
história: az zavart meg.</p>
<p>– Miféle história?</p>
<p>– … Egy gyermek ment a réten, kora reggel napsütés előtt és
gyémántot szedett. Azt hitte, hogy a füszálon rezgő harmatcsepp a
gyémánt és ez a hite teljesen elég volt neki ahhoz, hogy boldognak
érezze magát. De – folytatta Muki a meséjét, – amint igy megy,
mendegél a fiu, egyszerre csak eléje pattan az ördög: – Mit
csinálsz te fiu?… Gyémántot szedek… – Mutasd, megveszem a
gyémántodat… A fiu táskájába nyult, ahova a gyémántot gyüjtötte és
ime, semmit sem talált benne. Gyémántjait felszitta,
megsemmisitette a levegő… Sirva fakadt. Aztán oda szaladt az
anyjához és azt kérdezte tőle: – Édes anyám, miből van a gyémánt?
Az – válaszolt neki az anyja, – az ördög könyéből származik, ne
vágyjál te, fiam, gyémántra soha…</p>
<p>Bálvándy tátott szájjal hallgatta.</p>
<p>– Hol hallottad te ezt a mesét és mit akartál vele mondani?</p>
<p>– Semmit, – mondta Muki – mese, hát mese.</p>
<p>– Mégis?</p>
<p>– Ugy gondolom, az a mese tanulsága, hogy az az ember, aki
kincsek után futkos, az ördögre szorul. <span class=
"pagenum"><a name="Page_70" id="Page_70">-70-</a></span></p>
<p>– Szép, – mondta Bálvándy, – ez alighanem valami napkeleti mese
lesz.</p>
<p>– Az, – hagyta helyben Muki, – csakhogy, – tette hozzá, – itt
nyugaton valóság az, ami a napkeleten mese.</p>
<p>Bálvándy megcsóválta fejét, mint mindig, amikor nem értett
valamit.</p>
<p>– Nem irtál te verset valaha? – kérdezte rövid szünet mulva.</p>
<p>– Irtam. De most már gyülölöm a költeményt…</p>
<p>A kocsi befordult a faluba, a kutyák megrohanták s akkora lármát
csaptak a köznapi eseményből, mint az ujságirók, ha panamán csiptek
egy kegyelmes urat…</p>
<p>A kastélyudvaron egy rántással leszögezte a lovakat a nyalka
székely kocsis. Bálvándy és vendáge kiszállottak a hintóból.</p>
<p>Zsuzsa eléjük szaladt. Atyja nyakába ugrott s mialatt csókolta,
egy meglepő hirt közölt vele.</p>
<p>– Levelet kaptam, apa.</p>
<p>– Kitől?</p>
<p>– Charlietól, Chester-castleból…</p>
<p>Bálvándy nagyot nézett.</p>
<p>– Ejnye, hát levelezel vele?</p>
<p>– Miért ne? Angliában az nem shoking.</p>
<p>Mondta a leány és ragyogott a szeme, mint a karbunkulus.</p>
<p>– És mi van a levélben? – kérdezte az apa rosszat sejtve.</p>
<p>– Az, hogy holnap itt lesz.</p>
<p>Éppen ettől tartott Bálvándy.</p>
<p>– Ejha, hát ugy siet!… Mit irt még? <span class=
"pagenum"><a name="Page_71" id="Page_71">-71-</a></span></p>
<p>Zsuzsa fülig pirult. Aztán lehunyta szemét és atyja füléhez
ágaskodott.</p>
<p>– Azt, hogy nem tud nélkülem élni…</p>
<p>Muki nem hallotta a szavát, de magaviseletéből megsejtette a
gyönyörü leány érzéseit. Talán a szive dobogását is meghallotta…
Belekapaszkodott egy asztal sarkába és mereven maga elé nézett. A
semmibe. Ugy állott ott, mintha kővé meredt volna; mozdulatlanul.
Majd erőt vett magán és haragosan megrázta fejét: – Most már csak
azért is, – morzsolgatta a fogai között. Aztán mosolyogva a
leányhoz közeledett és fenhangon folytatta.</p>
<p>– Lehet gratulálni?</p>
<p>Zsuzsa atyja mellére borult, de szemét nem vette le Mukiról, ugy
válaszolt neki.</p>
<p>– Ha magyar ember lesz belőle, akkor – talán…</p>
<h2>HETEDIK FEJEZET.<br />
A baronet.</h2>
<p>Muki báró első indulatában arra határozta el magát, hogy
megszökik Bálvándról, még mielőtt az angol ur odaérkeznék. Egy
inassal be is csomagoltatta a holmiját még az éjjel, de Bálvándyval
csak másnap reggel akarta a szándékát közölni…</p>
<p>Fáradt volt, korán lefeküdt. De álom nem jött a szemére.
Fülledtnek érezte a szoba levegőjét, ablakot nyitott… A hold egy
széles sárga sávot huzott a szoba padmalyára. Reszkető, sápadt
fénye szinte megelevenitett <span class="pagenum"><a name="Page_72"
id="Page_72">-72-</a></span> egy bronzalakot, amely egy antik
almáriom tetején parádézott s valami félmeztelen olasz énekes
leányt ábrázolt.</p>
<p>Az álomkereső urat boszantotta a bronzlány mezitelensége Eszébe
jutottak róla a céda nők, mind valamennyi, akit életében valaha
ölelt. Azoknak tulajdonitotta fizikuma korai hanyatlását. Szivére
ránehezedett a késői megbánás keserüsége s gyülöletet váltott ki
belőle. Első, ugyszólván diákkori szerelme, a kis Ilonka,
pillanatnyi önfeledt kézszoritásán kivül egyetlen valóban tiszta
szerelmi emléket sem tudott felverni a multakba kalandozó
képzelete. Tulajdonképen fogalma sem volt az eszményi nőről, mig
meg nem látta Zsuzsát. Addig egyáltalában eszébe se jutott, hogy
foglalkozzék a nőiség csudálatosan boldogitó varázsának
analizisével. A szép, kedves szüzek, finomlelkü dámák elmentek
mellette, anélkül, hogy észrevette volna őket… Léha volt,
bolond!…</p>
<p>… Most Zsuzsa előtt megtorpant végre. Eléje szökött az erdei
tündér, megbüvölte varázspálcájával: kinyitotta szemét. Haj de most
már, mit ér a kijózanodása, mikor végzetes könnyelmüsége többé nem
volt helyrehozható!…</p>
<p>… A bronzleány szemébe vigyorgott incselkedő szemérmetlen
kacsintással, odakinálta neki vérpiros ajakát… „Jer és ne
ábrándozzál a holdvilágba, öledbe kuszom és véresre csókolom az
ajkadat. Én vagyok a te igazi párod, az ártatlanságnak
csillagsugarakból szőtt fátyolát a te szentségtörő kezednek nem
szabad megilletnie, mert a te vágyadtól megriad a szüziesség…“</p>
<p>Muki kiugrott ágyából s a nélkül, hogy gyertyát <span class=
"pagenum"><a name="Page_73" id="Page_73">-73-</a></span> gyujtott
volna, leemelte az almáriumról a holdvilág fényében fürdő
bronzleányt és egy sötét sarokba állitotta. Szégyellette az
eszelősségét, de másképp nem tehetett. Nem tudott a szobortól
aludni, holott okvetlenül ki akarta magát pihenni… Bezárta az
ablakot, elsötétitette a szobát egészen. Erre nemsokára el is
aludt.</p>
<p>Parancsához képest nyolc órakor költötte fel az inas. Muki
ablakot nyittatott és magával hozott gummikádjába vizet hozatott.
Mig Gyurkó (az inas) oda volt a vedrekkel, kikönyökölt az ablakba,
ugy, ahogy volt, hálóingben, friss levegőt szini… De egyszeribe
visszahőkölt. Szobájának ablaka a virágoskertre nyilott s egy
karcsu leány járt a rózsák között: Zsuzsa. Haja vastag fonadékban
omlott le a vállán, kezében kerti olló. Rózsát szüretelt. Olyan
volt, mint egy játékos kis leány, vagy – mint egy nagy
csudapillangó, amely repesve válogat a virágban…</p>
<p>Gyurkó meghozta a vizet két hatalmas vederben s megtöltötte vele
a kádat. Muki beleült s egy uritök nagyságu szivacsot nyomkodott a
feje bubjára. Nagyon fájt a feje. De nem segitett rajta a szivacs.
Egy kis dögönyözés kellett volna neki.</p>
<p>– Tudsz-e te masszirozni Gyurkó?</p>
<p>– Mi a fene az, instállom? – kérdezte Gyurkó tőle telhető
tisztességtudással.</p>
<p>– Ide gyere fiam és gyurd meg a fejemet</p>
<p>A kis inas megijedt a különös parancstól.</p>
<p>– Nem gyurtam én még, instállom, fejet soha.</p>
<p>– Hát majd fogsz most… A markoddal nyomni fogod, ahogy birod, a
hüvelykujjaddal meg kenegeted a kopasz felét, meg a nyakamat… Ugy,
ni, látod… Ne kiméld… <span class="pagenum"><a name="Page_74" id=
"Page_74">-74-</a></span></p>
<p>Nem kellett Gyurkót biztatni. Ha olyan a gusztusa a méltsás
urnak, – gondolta magában, – hadd emlegesse meg a marka
keménységét. Szinte puhává dörgölte Muki fájós fejét.</p>
<p>– Elég az ebugatta! – szisszent fel a páciens, midőn megelégelte
a torturát, – kitéped azt a kis maradék hajamt is…</p>
<p>Kiugrott a kádból és ledörgöltette magát. Gyurkó az
oldalbordájával és vékonyka lábszárcsontjaival is csak ugy bánt,
mint a fejével. Muki beleizzadt a kezelésébe, de éppen az kellett
neki, az izzadsággal együtt kiköltöztek fejéből és egyéb
alkatrészeiből a fájdalmak is.</p>
<p>– Derék sintér vagy, Gyurkó, nesze öt pengő.</p>
<p>– Jaj, kezit csókolom a méltóságos urnak, – ujjongott az oláhba
ojtott székely legényke, ha köllök, csak szólni tessen, tok én még
fenébb is lenni.</p>
<p>Muki elnevette magát és kiküldte a kis inast. Aztán
felöltözködött. Először a fejét, a kusza fejét szedte rendbe,
kivülről is. A tarkóján duskáló háromszáz szál haját gondosan
fölpomádézta a feje bubjára, rakoncátlan, tömött bajuszát meg
megtanitotta becsületre, aztán megberetválkozott és lenyirta az
orrából kikandikáló szőrszálakat.</p>
<p>Éppen ezen a müveletén csipte rajta Bálvándy.</p>
<p>– Ejnye a milliomát! – támadt rá vendégére megbotránkozva. – Azt
mondják a cselédek, hogy meg akarsz szökni. Pedig innen ma el nem
mégy, az ebugatta, mert szükség van reád.</p>
<p>Muki kifujta az orrát, mert csiklandozta az olló.</p>
<p>– Mi szükség lehetne rám?</p>
<p>– Az, hogy ugy beszélsz angolul, mint a szarka, <span class=
"pagenum"><a name="Page_75" id="Page_75">-75-</a></span> hát ne
hagyj magamra azzal a brit urral, mert én egy szót sem vallok a
nyelvén.</p>
<p>– Majd beszélnek vele a gyerekeid…</p>
<p>– Oszt ne tudjam, mit?! – heveskedett a jó báró. – Az ellen
protestálok. Itt maradsz tolmácsnak, punktum.</p>
<p>– Fáj a fejem, – okvetetlenkedett Muki.</p>
<p>– Nem fáj, – tagadta Toncsi.</p>
<p>– Hát – vallotta be Muki bizonyos viszonylagos jókedvvel, –
csakugyan nem fáj, csak fájt.</p>
<p>– Látod, hogy jobban tudom, – konstatálta Bálvándy. – Azért
akartál te megszökni, mert félsz az angoltul.</p>
<p>– Tán te félsz!</p>
<p>– Én félek: azt nem is tagadom. Annyi az angolban a cerimónia,
hogy a magamforma egyszerü magyar nemes azt se tudhatja, mikor
sérti meg a becsületét. Torbágyi grófot, – mesélte Toncsi, – aki
közöttük élt egy félesztendeig, kibulnoardirozták a klubjából, mert
kisült, hogy rókát lőtt. Tudniillik, rókát lőni becstelenség
Angliában. Hát ezek után honnan tudja az ember, hogy mi nem az?</p>
<p>– Hehehe.</p>
<p>– Ne nevess, mert ugy se fogatok be neked.</p>
<p>Muki engedett az erőszaknak: Bálvándon maradt. Különben is
kialudta sötét gondolatait, most már ugy gondolkozott, hogy
tulajdonképpen érdekében is áll megtudnia, hányadán áll Zsuzsa az
angol urral. Az apa könnyebben mozgósitható, ha leánya kiröpül a
fészkéből. Aztán meg (a maga szempontjából) teljesen mindegy lehet
neki, hogy kinek a felesége lesz Zsuzsa, ha egyszer ugy se lehet az
övé. Belátta, hogy valami <span class="pagenum"><a name="Page_76"
id="Page_76">-76-</a></span> ostoba, céltalan irigység zavarta meg
éjjel a fejét. Az ilyen gyengeségekről pedig le kell szoknia,
különben nevetségessé teszi magát.</p>
<p>– Jó, – mondta mosolyogva, mi közben szivarkára gyujtott, – itt
maradok még két napig és megudvarolom az angolodat.</p>
<p>– Éljen a fejedelem! – örvendezett Bálvándy. – Ezt meghálálom
neked.</p>
<p>Azzal szelesen kiszaladt a szobából és saját (de szóról-szóra
nem veendő) szavaival szólván, szétütött a kertészlegények, kukták
és inasok között, hogy jól végezzék a dolgukat, mert olyan vendég
áll a házhoz, aki magánál a római pápánál is válogatósabb.</p>
<p>Lett is, mire a baronet megérkezett, olyan rend a kastély körül,
hogy (ez meg már a Gyurkó kifejezése): lelegelhette volna akár a
gyöpöt is.</p>
<p>Bálint kiment eléje atyja legszebb ötös fogatán. A vén Miska
kocsis fejébe persze nem nyomtak vaskalapot, mint Angliában szokás,
(azt ugy se türte volna a Miska feje) – de annál rangosabb volt a
lovak ezüstveretü sallangos hámja: valóságos napkeleti fényt
árasztott az ekvipázsra. Aztán az erdélyi mokányoknak sem kellett
magukat szégyelleniök: oly haragos tüzzel és mégis könnyed
eleganciával, mint azok, nincs az az ánglius ló, ami nekimenjen a
hegynek. Holott csupa görbe világ volt az állomáshoz vezető ut.
Charlie alig győzte csudálni a nemes állatok akcióját és
kitartását. Pedig annak nemcsak a lovakon járt az esze… Mikor a
várkastély csonkatornyu bástyája kibukkant a várkert égbe nyuló
jegenyesora hézagán, nem is gondolt ő többé se lóra, se azokra az
erdélyi világi tündér-mondákra, amelyekkel Bálint az egész
<span class="pagenum"><a name="Page_77" id=
"Page_77">-77-</a></span> uton traktálta: attól a pillanattól
kezdve, hogy megpillantotta az ő tündére regényes fészkét,
elbujhattak tőle a Bálint tündérei a világ egész lóállományával
együtt. Szive elkezdett kopogni s leányosan üde s mégis férfias
arcát vérrel öntötte el.</p>
<p>– Tehát megérkeztünk, – mondta magában mély megilletődéssel.</p>
<p>– Itthon vagyunk, – konstatálta Bálint, midőn átrobogtak a
kastélyhidon s egy Angliában eltanult kemény shake-hands-szel
üdvözölte vendégét. – Isten hozta nálunk, tekintse szegényes
hajlékunkat a maga házának.</p>
<p>– Ez nem szegényes, – udvariaskodott a fiatal gentleman.</p>
<p>– Ugyan, – tiltakozott Bálint szerényen, – az önök castleja
hat-akkora.</p>
<p>– Nagyobb, – ismerte be Charlie – de ez szebb: csupa stil és
érdekesebb: csupa történetet lehel.</p>
<p>Ezt már nem is udvariasságból, meggyőződésből mondta. Láthatólag
kellemesen érintette a Bálvándy-rezidencia uri előkelősége: a vár
borostyán-koszorus bástyái, merész kiszögellései, tornyai s a
várkert évszázados hársfáinak s magas kőfalának zordon pompája.
Csak egy pillantást vetett maga körül, aztán hogy meglátta Zsuzsát
is, nem pillantott többet egyebüvé. Még a lábára sem. Majd
megbotlott a kocsi hágcsójában, midőn kiszállott…</p>
<p>Zsuzsa a kastély gótstilü ajtajában fogadta a ház vendégét,
atyja oldalán. Egyszerü kék delain ruhát viselt. Fényes vasszin
haja évszázados magyar divat szerint, hármas koszoruban övezte
csillogó fehér homlokát. Nagy, riadt szeme lágy fényben uszott. Öle
telisdedtele <span class="pagenum"><a name="Page_78" id=
"Page_78">-78-</a></span> virággal: olyan volt, mint a szép
leánynyá varázsolt mesebeli rózsabokor.</p>
<p>A viszontlátás első pillanatában elpirult Zsuzsa s leeresztette
szemhéját Charlie előtt. De amint közeledett hozzá az ifju, mind
elfogulatlanabb lett: ajka mosolyra nyilt s felkacagott a szeme
is.</p>
<p>Charlie egy mély szertartásos bókkal üdvözölte, aztán kérdő
mosolylyal az ajkán, a háziurhoz közeledett.</p>
<p>Bálint bemutatta az atyjának. Ugyancsak szertartásosan.</p>
<p>– Charlie, baronet of Percy, my friend, Anthony baronet of
Bálvándy, my father.</p>
<p>Bálvándy kissé megszeppent a parádés kezdettől, de azért
véletlenül eltalálta az angol izlést. Megmarkolta vendége kezét és
elkezdte rángatni, ahogy csak birta. A baronet visszarángatta
ugyancsak teljes erővel, amiből legott megtudta Bálvándy, hogy nem
csinált hibát. Örült is a sikerének nagyon. Még a szava is megjött:
kivágta azt a német frázist, amit még reggel eszelt ki vendége
beneventálására:</p>
<p>– Kriszti Gott, mein lieber, freut mich dich kennen zu
lernen…</p>
<p>Kölcsönös hajlongások… Aztán végre sorra került Zsuzsa is.</p>
<p>Az ő istenhozottja igen egyszerü volt. Egyszerü és fönséges,
mint az anyatermészet maga, amelynek egyik legtökéletesebb remeke
volt. Még csak kezet se fogott Charlieval, mint ahogy a konvenció
diktálta volna, csak átöntötte rózsáit a maga öléből az ifju
ölébe.</p>
<p>– Ez a magáé: magyar virág… <span class="pagenum"><a name=
"Page_79" id="Page_79">-79-</a></span></p>
<p>Charlie, eme közvetlenség feletti gyönyörüségében dehogy tudott
volna kifejezést adni érzéseinek. Még ha lord Byronnak született
volna sem. Holott világéletében sem irt egy sor verset sem. Ki is
zökkent a baroneti méltóságából ugy, mint az egyszeri diák, aki
rossz sédát huzott az érettségi vizsgán s mindössze egy mondatot
tudott, hát azt variálta egy félóráig, hogy legalább a szája
mutasson valamit. Ilyenképen svindlizett Charlie azzal az egy
mondattal, ami az eszébe jutott.</p>
<p>– Oh, very nice… very nice indeed the hungarian flowers… the
flowers in Hungary… I am charmed of it. (Óh igen szép… valóban igen
szép a magyar virág… a virág Magyarországon… el vagyok
ragadtatva.)</p>
<p>– Akkor ne gyürje össze szegénykéket annyira, – figyelmeztette
Zsuzsa (angolul természetesen), – mert megtalálják szurni… A rózsa
szur.</p>
<p>– Ah pardon, – mentegetőzött az angol gavallér, – észre se
vettem, hogy ugy szorongatom.</p>
<p>És zavartan mosolyogva nézdelt szerteszét, hogy hová is rakhatná
a virágjait, mert hisz ugy se maradhatnak az ölében addig, ameddig
el nem hervadnak.</p>
<p>Zsuzsa észrevette a zavarát, megfogta a karját.</p>
<p>– Jöjjön velem, ha virágot adtam, gondoskodni fogok
virágtartóról is.</p>
<p>Mintha csak virágtartónak idézték volna: épp ebben a pillanatban
lépett ki a kastélyból Muki.</p>
<p>Zsuzsa neki is bemutatta a baronetet. Az kezet nyujtott volna
Mukinak, de nem lehetett a virág miatt.</p>
<p>Muki ötletes embernek bizonyult. Elszedte az angoltól és (hogy
szabadon parolázhasson a jobb kezével), <span class=
"pagenum"><a name="Page_80" id="Page_80">-80-</a></span> balkarjára
vette a virágjai felét. Ezzel felszabadult a Charlie jobbja s
megtörténhetett a parola.</p>
<p>Egy pár perc mulva pedig megtörtént (még pedig az egész uri
társaság közremüködésével) a virágok elhelyezése is. Egy rózsát a
Charlie gomblyukába tüzött Zsuzsa, a többit pedig vékonynyaku
szines üvegkancsókba ültette a Bálvándy-család és hüséges
vendége.</p>
<p>Általában igen okosan viselte magát Muki, nem vágott pofákat,
teljesen megemberelte magát. Még vicceket is gyártott, rosszakat
ugyan, de angolokat, tehát meg lehetett neki bocsátani a
kvalitásukat. Ezen a véleményen lehetett Albion fia is, mert
meghazudtolva a fajtája hirét, oly jóizüeket nevetett a Muki
mókáin, hogy majd kicsordult a könnye.</p>
<p>– Nini, – jegyezte meg Toncsi báró halkan, – hisz ez egy egész
derék fiu, angol létére még nevetni is tud…</p>
<p>A teritett asztalnál még nagyobbat lépett Charlie házigazdája
kegyei felé. Egy az, hogy valóban derekasan megfelelt a teli
pohárnak, más az, hogy kétszer is megismételte az irósvajas
rákot.</p>
<p>– Ez ember! – dicsérte meg suttyomban a mellette ülő Muki felé
vágva a fejével.</p>
<p>Ez nem is sejtette, hogy a jó báró miből meritette a
lelkesedést.</p>
<p>– Az hát, – hagyta helyben morcosan, – ki mondja, hogy nem
az?</p>
<p>– Olyan otthonosan érzi itt magát, – folytatta Bálvándy, – akár
csak a szomszéd faluban született volna.</p>
<p>– Eh, – kicsinyilte le Muki, – neked imponál az, ha valaki
messze született? <span class="pagenum"><a name="Page_81" id=
"Page_81">-81-</a></span></p>
<p>– Nem arról van szó, hanem hogy egy csöppet sem
pöffeszkedik.</p>
<p>– Miért pöffeszkednék? Vagyunk mi olyan urak, mint ő.</p>
<p>– Hiszen persze, hogy persze, de…</p>
<p>Benne maradt a mondat vége, mert megijesztette a fia.</p>
<p>– Ugyan kérlek, – intette ez az apját, – még észre találja
venni, hogy róla beszéltek…</p>
<p>Azt nem vette észre Charlie, mindazonáltal házigazdája iránti
figyelemből franciára forditotta a szót. Nem igen illett ugyan a
szájába, de hát a Bálvándyéba se igen illett az: francia tudásukat
illetőleg teljesen egy rangon volt a két férfi, azzal a
különbséggel, hogy Charlie a szavak nyakát tekerte ki, Bálvándy meg
a mondatokét. De megértették egymást, a többi meg nem lényeges.
Antal ur medvét és zergét igért előkelő vendégének a puskája
hegyére, az meg ugy örült eme kilátásnak, mint gyermek a
krumplicukornak… Egyáltalában minden csekélységnek örült Charlie, a
feszességnek nyoma se látszott a modorában… Bár hiszen az is lehet,
hogy a maga hazájában nyelte a halcsontot, csak a Zsuzsa közelében
lett bohó gyerekké…</p>
<p>Annyi bizonyos, hogy a baronet nagyon kedves volt Bálvándon s
mégis előkelő, amitől Mukinak ismét kiujult a spleenje. Hiába
erőlködött, minduntalan elárulta az angol fölényén való
boszuságát.</p>
<p>Nem is győzte a tettetést egy napnál tovább: másnap csakugyan
elutazott Budapestre. De az utolsó órában még megkínozta a barátja.
Félrehivta a kert egy borostyános sarkába, s titokzatos hangon,
mintha összeesküvésre akarta volna csábitani, ezt a kérdést intézte
hozzá: <span class="pagenum"><a name="Page_82" id=
"Page_82">-82-</a></span></p>
<p>– Te… te Muki, mit szólsz az angolhoz?</p>
<p>– Mit szóljak? – válaszolt ez befelé dühöngő, de kifelé csak
remegő hangon. – Azt, hogy egy rengeteg nagy és jólelkü kamasz.</p>
<p>Bálvándy aprókat kacagott.</p>
<p>– S a leányomhoz? – kérdezte.</p>
<p>Muki elkomolyodott.</p>
<p>– Róla – mondta, – az a véleményem, hogy a baronetnek a felesége
lesz.</p>
<p>Toncsi báró megvakarta a tarkóját: örült is, nem is.</p>
<p>– Tudod-e, hogy annyi pénze van annak a fiunak, hogy megvehetné
akár az egész Hunyadmegyét.</p>
<p>– Az neki jó.</p>
<p>– Jó lenne az – jegyezte meg Bálvándy – Zsuzsának is, csakhogy
egy baj van.</p>
<p>– Mi no?</p>
<p>– Az, hogy az angol aligha fog akarni ideköltözködni, Zsuzsa meg
angol asszony nem akar lenni.</p>
<p>– Eh, az nem biztos, – állitotta Muki hevesen, mert már igen
elhatalmasodott rajta az idegessége.</p>
<p>Véget is akart vetni a reá nézve kínos párbeszédnek. De Toncsi
belekapaszkodott.</p>
<p>– Jól van, jól, – folytatta az apró kínzást, – de nekem tudnom
kell, hogy mi a biztos, mert gondos apa létemre nem türhetem, hogy
az én leányommal csak per puff flirtöljön valaki, ha maga a nap
édes fia is.</p>
<p>– Ne izetlenkedjél, – gorombáskodott most már Muki egész
nyiltan, – Zsuzsa bárónő jobban eltalálja azt, hogy mi szabad, mi
nem, mint a világ valamennyi gondos papája.</p>
<p>– Gondolod? <span class="pagenum"><a name="Page_83" id=
"Page_83">-83-</a></span></p>
<p>– Tudom…</p>
<p>– Persze te elfogult vagy vele szemben, jobban tetszik neked,
mint más.</p>
<p>– Jobban, – vallotta be Muki esztelen vakmerőséggel, szinte
kihivóan. – Szerelmes vagyok bele.</p>
<p>– Bolond!</p>
<p>– Te piszkáltad ki belőlem… Hát most már tudod…</p>
<p>Muki egész kikelt az arcából érzései nyomása alatt. Bálvándy, a
helyett, hogy megharagudott volna rá, megszánta.</p>
<p>– Ejnye, ejnye, – motyogta részvéttel, – bocsáss meg pajtáskám…
igen sajnálom, hogy nem vagy fiatal.</p>
<p>– Ne sajnálj te engem, – utasitotta vissza Muki a részvétet
gőggel, – majd kárpótolom én magamat más uton.</p>
<p>– No csak no, valami bolondot ne tégy.</p>
<p>– Ne félj te attól… az én vérem tele van akarattal, minden
cseppje az égbe kiált kárpótlásért a multban elvesztettekért.
Bolond voltam, – fakadt ki hihetetlen szenvedelemmel, – őrült:
szerettem az embereket!</p>
<p>Bálvándy persze nem értette, hogy miért legyen őrült az, aki az
embereket szereti. Akkor ő is az lenne. Holott nem csinált neki a
szive soha semmiféle galibát. Nyugodtan, boldogan élt, életének
ugyszólván csak egy igazi nagy szomorusága volt. Hogy eltemette
szépséges párját, hüséges hitvesét. De még ez a fájdalom se
hasogatta sokáig a szivét. Belenyugodott Isten végzésébe. Ugy volt
megteremtve: egészséges lelke csupán egyensuly volt, merő harmónia.
<span class="pagenum"><a name="Page_84" id=
"Page_84">-84-</a></span></p>
<p>Az élet viharja ilyen emberekben nem tud kárt tenni. A magasabb
intellektus, a müvészlelkek tagédiája a nagy viharok…</p>
<p>… Muki összeölelkezett Bálvándyval, kezet fogott Charlieval,
Zsuzsával és bátyjával, aztán egy utolsó pillantást vetve a rózsás
kertbe, ahol utoljára látta Zsuzsát egyedül, a virágai között:
kocsiba ült.</p>
<p>Miska kieresztette a suhogót és minden becsületes ok nélkül
végignyalta vele a türelmetlen pejeket.</p>
<p>… Elrobogott a fogat.</p>
<h2>NYOLCADIK FEJEZET.<br />
A bakk.</h2>
<p>Muki örült az egyedüllétnek, érezte, hogy Bálvánd nem neki való
hely. Nagyon egyszerü, nagyon előkelő. Pihenésre, nyugalomra
csábit, de nem nyujthat neki gyötrelemnél egyebet… Hiába, már olyan
az ő sora, mint a morfinistáé. Agyonhajszolt, kimerült idegeit csak
egy ujabb adag méreg: lelketölő emberhajsza csillapithatja le. A
csendes, eszményi boldogságot már nem állja ki a szervezete…</p>
<p>Nagyváradig egyedül utazott egy vasuti fülkében. Folyton
cigarettázott és terveket szőtt. Azon volt, hogy kiverje eszéből a
Bálvándyakat. S ez sikerült is neki. Váltig azon gondolkozott (s
életéből vett példákkal illusztrálta, erősitgette gondolatait),
miféle tulajdonságok szükségesek ahhoz, hogy az ember a mások
nyakára nőjjön… Utóbbi időben különben mindig ezzel a témával
küzködött, de végleges megállapodásra <span class=
"pagenum"><a name="Page_85" id="Page_85">-85-</a></span> nem tudott
vergődni. Megcsinálta aforizmáit, szigoru elvekké kögitette
tapasztalatait, mégis nyugtalan volt magábaszállása pillanataiban…
Nem felejtett-e el valamit?… Nem hibázta-e el valahol?… Hátha
eredendő örökölt kvalitások nélkül meg se lehet tanulni az élet
müvészetét: minden igyekezete hiábavaló lesz: a lelkével való
harcban az első nagyobb összecsapásnál összetörik?!…</p>
<p>… Eh, – kergette széjjel hosszas tépelődés után bátortalanitó
aggodalmait, – az ember mindenre képes, ha akarni tud. És csupa
véletlen, hogy valaki jó-e, vagy rossz. Rablók között rablóvá nő a
gyermek. Képmutatóvá a képmutatók között. Ő vakok között tengődött
s vak volt maga is, mig unokahuga, egy leány, le nem szedte
szeméről a hályogot… Micsoda portentum is az a nő! – füzte tovább
gondolatai fonalát. – Csupa groteszk az akarata, a hite, szinte
természetellenesek, lehetetlenek a vágyai!… És ő mégis szövetkezett
vele! Sőt bizonyos pillanatokban még bizik is benne, hogy
keresztülviszi akaratát… Miféle szuggesztiv ereje van az
elszántságnak, hogy hihetővé tudja tenni a hihetetlent is!</p>
<p>… Bármint lesz is – vélte Muki – az Ágnes tervével: egy
bizonyos. Az, hogy ő már megkapta belőle a maga jutalékát, anélkül,
hogy csak egy érdemleges lépést is tett volna a megvalósitása felé.
Annak köszönheti, hogy kinyilt a szeme s akarni megtanult. A terv
megbukhatik, de ő már megszedte a gyümölcsét az Ágnes tudtán kivül
és háta mögött… Nem akarja a hugát megcsalni, nem. Annyit megtesz
neki, hogy helybe hozza neki kiszemelt áldozatát, ha lehet.
Elnyerheti a pénzét is. De aztán egy lépéssel sem megy <span class=
"pagenum"><a name="Page_86" id="Page_86">-86-</a></span> tovább. A
férjkeritő nevetséges szerepére nem vállalkozik.</p>
<p>Hovatovább szinte boszantani kezdte Mukit, hogy annyit és oly
komolyan foglalkozik az Ágnes hóbortjával s hogy a maga érdekétől
nem tudta azt elválasztani. Mert tulajdonképpen mit törődik ő
azzal, hogy férjhez megy-e a vénleány, vagy pártában marad! Az az ő
dolga. Neki talán még inkább az állana az érdekében, hogy kudarcot
valljon a terve…</p>
<p>Eszébe jutott a jólelkü erdélyi ur s az a kedves, ártatlan
miliő, amelyben élt. Lehetetlen volt Ágnest oda beleképzelnie…
Micsoda pusztitó robbanás támadna a nyomán! Az a nő háborusággá
változtatná azt a dicső nyugodalmat, amely a kis család felett
uralkodott, kiszakitaná a szivekből az együttérzést, a szeretetet,
egyszóval felrobbantaná a családi szentélyt s poklot varázsolna a
helyébe. Mert olyan a lénye: nem tür meg a magáén kivül akaratot.
Holott a Bálvándy családot éppen az tette oly előkelővé, hogy
minden egyes tagja tisztelte a másikának érzését…</p>
<p>Muki nagyot kacagott a fantáziája alkotta képen. Aztán elfujta,
mint a buborékot… Ugy se válik, vélte, valósággá soha. Arra nem is
akart gondolni, hogy mi sors várna Zsuzsára, ha mégis meg találna
valósulni…</p>
<p>Szépen edződött a Muki szive, akár a bessemer acél. Észre se
vette, hogy immár csupa arcátlan cinizmus, lelketlen gazság volt
minden gondolata. Két hónappal ezelőtt lelőtte volna azt az embert,
aki lelke eme fordulását megjósolja vala, ma pedig talán nem is
emlékezett már arra, hogy milyen volt valamikor…</p>
<p>Indokolva volt a Muki elváltozása: az esze felmentette
<span class="pagenum"><a name="Page_87" id=
"Page_87">-87-</a></span> őt… Jó akart lenni: az élet nem engedte,
hogy jó legyen… Meghibbant az itélőképessége, lecsuszott az erkölcs
talapzatáról. El volt veszve, midőn azt, hitte, hogy meg van
mentve.</p>
<p>Az életkedve azonban megjött a fordulónál. Önérzetével és
vágyaival együtt. Szinte megfiatalodott. Igaz, hogy mértékkel élt,
vigyázott az egészségére, mint egy bugris, kiszámitotta lépéseit.
Egyszóval rászoktatta magát az önfegyelemre. S csak nagyritkán
billent meg (mint Bálvándon is) uj lelke mérlege. Szeretett igy
élni: kiszámitva, rendezett viszonyok között, okosan. Bizonyos
tempóval, ami önkénytelenül tekintélyt provokál…</p>
<p>Alig várta, hogy felmehessen a kaszinóba és a klubba. Az utóbbi
volt ugyan az igazi müködési tere, de, vélte helyesen, a kaszinót
sem szabad végképp elhanyagolnia. Még ráfognák, hogy kikopott
belőle, holott erősebben ült benne, mint valaha. Aztán nem szabad
lemondania a nagy urak társaságáról, az egy bizonyos patinát ád az
embernek, eltekintve attól, hogy esetleg magasabb céloknak forrása
lehet…</p>
<p>Azonban mielőtt ujra belevetette volna magát a nyilvános élet
árjába, eszébe jutottak a magánügyei. Eddig nem sokat törődött
velük, sőt végképp átháritotta a birtoka s a rajta levő adósságok
gondját a bérlőjére. Az fizette a kamatokat és az adókat egyenesen
a bérösszegből, ami csak éppen hogy fedezte az évi terheket és
átfutó kiadásokat. A mult esztendőben például nyolc forintot kapott
Muki a birtoka után. Igaz, hogy a bérlőjét nem számoltatta meg.
Attól félt, hogy megcsalta s kisülvén a turpissága, megszökik neki.
Akkor pedig mitévő legyen? Mert ki tudja, kap-e <span class=
"pagenum"><a name="Page_88" id="Page_88">-88-</a></span> jobb
bérlőt? Tulterhelt birtokot szolid ember nem szokott bérbe
venni.</p>
<p>Hát nem félt már Muki ettől sem. Vakon bizott a szerencséjében,
uj életrendje természetes következményének tartotta azt.</p>
<p>Erélyes levelet irt Koller Adolf urnak (a bérlőjének): jöjjön
azonnal Budapestre és terjeszsze eléje mult évi és ez idei
számadásait. Feltette magában, hogy egy krajcárt sem enged el
neki.</p>
<p>És bevált az erélye: ezerötszáz forintot nyert vele. Kisült
ugyanis, hogy ennyivel tévedett az árendás ur. És még csak meg se
haragudott érte, hogy rajtacsipték: fizetett, mint a köles, sőt
lejáró bérlete megujitását is kérte. De ezt a kivánságát már nem
teljesitette Muki.</p>
<p>– Köszönöm, – mondta, – majd talán magam gazdálkodom…</p>
<p>Ilyen vakmerővé lett Muki. Hat hónappal a bérlet lejárta előtt
arra számitott, hogy átvételkor meg lesz a beruházásokra szükséges
ötvenezer forintja is… Nagyban fog kártyázni – volt a titkos
gondolata – és a lóversenyen is fog nyerni… Annak is meg van a maga
titka… Idáig nem hitt benne, most már abban is hisz. Nevezetesen a
turfsvindlikbe… Készpénznek kezdte venni mindama gazságot, amit
emberről és embertől valaha hallott. Hogy kivetkőzött a
becsületéből, nem hitt többé a becsületben: képzelődésnek,
látszatnak vallotta azt.</p>
<p>Szomoru, de ezen a ponton némileg igaza volt…</p>
<p>Mikor bálvándi utja után először lépett a kaszinóba, valóságos
becéző örömmel üdvözölték régi kártyás barátjai, akiktől pedig, hej
de mennyi orrot és szekaturát <span class="pagenum"><a name=
"Page_89" id="Page_89">-89-</a></span> kellett annak idején, mig
adósuk volt, eltürnie. Ötszáz, ezer, kétezer forintért. Nem volt
becsülete! És most, hogy kifizette tartozásait: egyszeribe lett.
Ötszáz, ezer, kétezer forint hiányzott a becsületéhez: a nagy urak
szemében ennyit ért az egész.</p>
<p>Azzal, hogy miképp szerezte meg a vételösszeget, senki sem
törődött. A belső becsület nem vág bele a klubok szakmájába. A
gondolat, ha szennyes is, szabad. Sőt bizonyos fokig szabad a tett
is, csak a formát nem szabad szem elől téveszteni. Vannak
társadalmilag szentesitett bünök is, hiszen alapjában véve a
kártyázás se egyéb. A kozák elnyerheti a gyámoltalan részeg ember
vagyonát anélkül, hogy anathemát kiáltana rá a társadalom…</p>
<p>… Egyszóval, hangos hujjahóval és apró ölelgetésekkel fogadták
Mukit a kaszinóban régi barátjai. Pénzt sejtettek-e nála, vagy
csakugyan megszerették, nem süthető ki, csak annyi bizonyos, hogy
mindjárt meginvitálták egy kis bakkra.</p>
<p>Muki luteránus feleletet adott.</p>
<p>– Majd meglátom, csak fogjatok hozzá, talán belépek később.</p>
<p>A lelke azonban a következőképpen monologizált: „Majd bizony
vaktában kötélnek állok néktek!… Persze nem tudjátok, hogy megjött
az eszem… Először hadd látom a kártyátok járását. A mellé fogok
ülni, aki pechben van. Igy csinálja a bakk-király is és milliókat
nyer a metódusával. Hát mért ne utánoznám őt, mikor magamat
utánoznom ugy se szándékom többé?…“</p>
<p>… A kártyások leültek egy külön szobában a bakk-asztalhoz. A
játék megkezdődött. Muki szétnézett <span class="pagenum"><a name=
"Page_90" id="Page_90">-90-</a></span> a billiárd-teremben. Eleinte
nem volt szándéka tekézni. Bár szeretett játszani. Az ugynevezett
elegáns játékosok közé tartozott, akiket nem az eredmény izgat,
hanem a játék stilja és szépsége. Egy hozzá hasonló <i>hazardőr</i>
mellé szegődött s tudván, hogy nagy pénzbe játszik, rokonérzéssel
szurkolt neki. De csak öt percig. Aztán már boszantani kezdte a
protegáltja könnyelmüsége. Bele is szólt a játékába.</p>
<p>– Hogy kockáztathat meg valaki ilyen kunsztokat, mikor pénzbe
megy a játék? Ez a tiszta harakiri.</p>
<p>Nevettek a prédikációján.</p>
<p>– Haha, – gunyolta ki Bálinty báró, aki az ellenfélnek szurkolt,
– bagoly mondja a verébnek, hogy nagyfejü.</p>
<p>Muki nem vette rossz néven a tréfát, szatirikusan mosolygott.
Tettel akarta Bálintynak bebizonyitani, hogy nem a levegőbe
csiripel.</p>
<p>– Nem játszanál velem egy százast?</p>
<p>– Szivesen… Mennyi foglalót adjak?</p>
<p>– Semennyit, pénzbe szeretnék veled játszani.</p>
<p>Bálinty nem értette a Muki logikáját.</p>
<p>– Különös – jegyezte meg – rendesen elfogadod tőlem a husz
foglalót s most, hogy pénzbe akarsz velem játszani,
visszautasitod?… Könnyelmü fiu vagy te, Muki.</p>
<p>– Meglátjuk… Száz forint a tét s minden pointért külön egy
forint.</p>
<p>Bálinty nevetett.</p>
<p>– Volenti non fit iniuria; ego non contradico…</p>
<p>A Bálinty játékstilja éppen az ellenkezője volt a Muki rendes
játékmodorának. Megnézte a labdát, ráágaskodott, célozgatott,
mércsikélt a tekeasztalon, <span class="pagenum"><a name="Page_91"
id="Page_91">-91-</a></span> egyszóval tudásával arányban nem álló
gonddal játszott. S ezzel többnyire legyőzte a nálánál sokkal
ügyesebb tekézőket is. Muki is ezek közé tartozott. Jóllehet
rendesen husz foglalót kapott tőle, soha egyetlen játszmát sem
nyert meg ellene, bár első pillanatra kitetszett a stiljából, hogy
ügyesebb.</p>
<p>Ám ez alkalommal végképp lemondott Muki a stilról. Csakugy
megnézte a tekét, ágaskodott, mércsikélt, mint ellenfele. Egyszóval
teljes mértékben kiaknázta a tudását: a haszonra pályázott.</p>
<p>És fényesen megnyerte a játszmát: hatvan egész egységgel.</p>
<p>Bálintyt elöntötte az epe. Kitette százhatvan forintnyi
veszteségét a tekeasztalra s maga elé morgott.</p>
<p>– Érthetetlen!… Abszurdum!… Képtelenség!…</p>
<p>Muki megveregette a vállát.</p>
<p>– Barátom – eszelte az epés bárót – nincs a te veszteségeden
semmi csudálkozni való. Eddig is jobban játszottam én náladnál,
csak nem vetted észre, mert félrevezetett a stilusom… Jegyezd meg
magadnak – tette hozzá oktató hangon, – hogy kétféle stilban lehet
játszani és – élni. Stilust és életrendet változtattam: ennyi az
egész.</p>
<p>Azzal zsebre gyürvén a pénzét, hátat forditott a
billiárd-teremnek és benézett a bakk-szobába.</p>
<p>Nyolcan ültek a játékasztal körül. A játékosok mögött vagy husz
gibic állott. Muki egyelőre ezek közé furakodott és látszólagos
közönynyel nézte a sors kerekének forgását. Nem fordult elő semmi
különösebb emóció. A fejek még tiszták voltak, kiki hidegvérrel
vigyázott a bőrére. Szük keretek között mozgott a pénzforgalom.
<span class="pagenum"><a name="Page_92" id=
"Page_92">-92-</a></span></p>
<p>Muki mindössze tiz percig maradt a szobában, aztán ellépett
minden szó nélkül.</p>
<p>Egy játékos utána szólt:</p>
<p>– Hát te nem ülsz le, Muki?</p>
<p>– Még nem.</p>
<p>– Mire vársz?</p>
<p>Muki nem válaszolt. Magának tartotta meg a feleletet: – Arra
várok, hogy kidülledjen a szemetek.</p>
<p>Belépett egy szerény tarokk partiba negyediknek. Kis pénzbe ment
a játék, de azért feltette magában, hogy ugy fog operálni, mintha
ezrekbe menne. Ez hozzátartozik a tréninghez. Régi tapasztalat,
hogy aki kicsiben nem nyer, nagyban is veszit.</p>
<p>És a tarokkban is bevált a Muki stilcseréje. Bár rosszul járt a
kártyája, nyert. Az óvatosságával győzött, játékostársai
könnyelmüségéből élt. Midőn fölkelt a tarokk-asztaltól, szintén
végképp megérett benne az a meggyőződés, hogy annak, aki tud
kártyázni s erősen felteszi magában, hogy nyerni fog, csaknem
lehetetlen veszitenie. Hazárdjátékban sem.</p>
<p>Elhatározta, hogy ki fogja próbálni az elmélete értékét a
bakk-asztalnál is. Ujra benyitott a hazárdjátékosok szobájába. De
ismét csak elszelelt onnan. A játék még mindig egyenletesen folyt
szelid hullámvonalakban változó szerencsével. Az arcokon nem
látszott semmi izgalom. A bakk-király is jelen volt, de valamint
Muki, ő se látta még elérkezettnek az idejét. Nem játszott, csak
nézett, nem is a bakk-asztalra, csak a levegőbe. Nézett és egy kis
gibicasztalról szőlőt evett. Muki azt is tudta, hogy miért. Mert a
gyümölcs rendben tartja a gyomrot és csillapitja az idegeket. A
kártyához pedig első sorban ideg kell. <span class=
"pagenum"><a name="Page_93" id="Page_93">-93-</a></span></p>
<p>Ideg! Tiszta fej! Hidegvér! Ezek a varázsszavak, amik közül a
szerencse forog, konstatálta magában Muki. S egyben egy nagyot
gondolt hozzá.</p>
<p>Egy óra volt éjfél után s ha nem is érezte magát fáradtnak, némi
csekély ernyedtséget mégis tapasztalt a tagjaiban. Hovatovább,
vélte, a feje is el fog fáradni, ha nem is annyira, mint az
izgalomtól égő bakkozóké… Hátha aludnék egyet, mielőtt beállana a
játékba? Alighanem bölcsen tenné – okoskodott magában – egyszerre
két legyet ütne vele agyon. Teljesen kipihent testtel és nyugodt
idegekkel menne a harcba s egyben kikoplalná a nyerő játékosokat.
Mire körülbelül hat órai alvás után, reggel nyolc órakor ujra
betoppanna a kaszinóba, csupa kétségbeesett, kapkodó bolonddal
állana szemközt. Ugy uralkodnék felettük a hidegvérével, mint
Neptun a hullámok felett.</p>
<p>Muki megkacagta zseniális ötletét. Ugy gondolta: lefőzte vele
magát a kártyakirályt is… Hazahajtatott és lefeküdt. Meghagyta a
portásnak, hogy reggel hét órakor költse fel. Nyugodtan, édesdeden
aludt. Szinte megnarkotizálta mindinkább erősbödő önbizalma mámora…
A kitüzött időben felöltözködött nyugodtan, gondosan. Aztán
megevett két hig tojást a tea mellé s felhajtott egy pohárka
francia konyakot. Frissnek, szinte fiatalnak érezte magát.
Ruganyos, tempós lépésben indult a kaszinó felé. Jókedvü volt,
mulinékat csapott a pálcájával, mint egy boltoslegény. Kilenc óra
volt, midőn benyitott a bakk-szobába.</p>
<p>Mefisztó-mosolyra torzult az ajka az eléje táruló látványtól.
Négy magából kikelt alak ült az asztalnál. Az egyiknek vértelen
arcából pirosan dogodt ki a szeme. A másiknak meg reszketett a
keze, alig birta <span class="pagenum"><a name="Page_94" id=
"Page_94">-94-</a></span> bonjait kiállitani, a harmadiknak a
torkára szállott a kinja: ugy be volt rekedve, hogy alig lehetett a
szavát megérteni; a negyedik el volt fásulva s valahányszor egy
nagyobb tétet vesztett, felkacagott, mint egy bolond… Nem pénzbe
ment már a játék (egy krajcár sem volt az asztalon), hanem
becsületbe, vérbe. A bonok hol erkölcsi halált jelentettek, hol
anyagit, hol fizikait.</p>
<p>… A reszketős kezü urra került a bankadás sora. Huszezer
forintos bankot <i>jelzett</i>, (ennyire elfajult már a játék), de
csak száz forintos téteket tettek ellene. Azt is puszta
könyörületből: meglátszott az arcokon. A reszkető gentleman
észrevette magát. Összeharapta ajakát. Öt percig kinlódott még,
aztán belátván, hogy hiábavaló minden erőlködése (játékostársai nem
tartják többé <i>jónak</i>) letette a kártyát és fölkelt.</p>
<p>– Köszönöm, nekem elég.</p>
<p>– Mennyit vesztettél? – kérdezte tőle a rekedt ur.</p>
<p>– Százhuszezer forintot.</p>
<p>Siri csend… Olyan ünnepies, mint a halál maga. Mindenki tudta,
hogy nem fog, mert nem tud a reszkető ember fizetni, a kérdés csak
az volt, hogy a pisztolyt választja-e, vagy az erkölcsi halált…</p>
<p>Hárman maradtak a játékosok… A gyuladtszemü adta a bankot.</p>
<p>– Tizezer forint a bank.</p>
<p>Uradalmas ur volt a gyuladtszemü s bár nyakig uszott az
adósságban: partnerei mohón kaptak a bankján. Megtették felében.
Vesztettek…</p>
<p>– Huszezer forint a bank…</p>
<p>Még a rekedt urnak volt leginkább helyén az <span class=
"pagenum"><a name="Page_95" id="Page_95">-95-</a></span> esze.
Ötezer forintot tett. A kacagó alak tartotta a többit.</p>
<p>A bankadó lepetyegtette a kártyát… Ismét nyert.</p>
<p>– Negyvenezer forint a bank…</p>
<p>– Hahaha, höhöhöhö, hiha, – kacagott őrültként a nagyobb
vesztes, – tartom.</p>
<p>A rekedt ur megragadta a karját és ugy megrázta, hogy majd
leesett a székről.</p>
<p>– Ne őrjöngj!…</p>
<p>– Mi közöd hozzá?</p>
<p>A bankár osztott… Az eszeveszett embernek az asztalra hanyatlott
ónszinüvé vált arca: ugy kapott a kártya után.</p>
<p>Ismét vesztett!… És most már torkára forrt a nevetése is.</p>
<p>A bankár besöpörte a bonokat és felállott.</p>
<p>– Köszönöm, én nem játszom többet. Örülök, hogy kimásztam
valahogy.</p>
<p>Erre egy rut jelenet következett. Az utolsónak maradt két ur: a
rekedt és az eszeveszett el kezdtek könyörögni.</p>
<p>– Ne menj még, az Istenre kérlek!…</p>
<p>– Még csak egyszer add le, szóval se kérlek többet…</p>
<p>A szerencsés bankár hideg gunynyal utasitotta vissza
könyörgésüket.</p>
<p>– Ne kunyoráljatok, kérlek. A la guerre, comme a la guerre!</p>
<p>– De mégis!…</p>
<p>– Neked van szived…</p>
<p>– Én nem tudok időre fizetni… <span class="pagenum"><a name=
"Page_96" id="Page_96">-96-</a></span></p>
<p>– Csak egyetlen egyszer, aztán…</p>
<p>Az eladósodott nagy ur babonás ember volt s a kártyababona azt
tartja, hogy a hosszas könyörgésnek engedni kell. Az előérzete is
azt sugta, hogy nyerni fog.</p>
<p>– Jól van – jelentette – még egyszer osztok, de csak az alatt a
feltétel alatt, ha nem teszitek meg csak a bank felét.</p>
<p>Muki, akit a kártyások, részint mert a háttérben állott, részint
az izgalomtól észre sem vettek idáig: az asztalhoz lépett most és
szó nélkül leült. Ugy hatott a megjelenése, mint valami csuda.</p>
<p>– Nini, te itt?… De megijesztettél?… Hogy pottyantál ide? –
hangzott fel az általános meglepődés izgalmas, de uj reményeket
eláruló zajdulása.</p>
<p>– Korán kellett kelnem, – válaszolt Muki – mert tiz órakor ki
kell hajtatnom a pályaudvarra a hugom elé.</p>
<p>A bankár gróf megnézte óráját.</p>
<p>– No hisz addig még egy egész fél órád van – mondta s ezzel
egyszersmind játékra provokálta Mukit, a közismert hires
balekot.</p>
<p>– Nem érdemes, – tetette ez magát ravaszul s egy nagyot ásitott
hozzá.</p>
<p>De a bankár nem engedett. Szállóigévé vált, hogy Muki szerencsét
hoz annak, aki mellé leül. S éppen ő mellé ült le.</p>
<p>– Nem muszáj nagyban játszanod, – biztatta Mukit, – tégy száz
forintot heccből.</p>
<p>– Nem bánom, legyen – engedett Muki a kérésnek – tiz óráig
játszom. Áll kétezer forint.</p>
<p>S kivette a pénzt. <span class="pagenum"><a name="Page_97" id=
"Page_97">-97-</a></span></p>
<p>A másik két játékos, ismerve a Muki balszerencséjét, ugyancsak
két-kétezer forintot tett a bank ellen.</p>
<p>Pedig nyertek.</p>
<p>A bolondos ur fejbe csapta magát.</p>
<p>– Óh én őrült! Hogy nem tudtam többet tenni!</p>
<p>Reá került a bankadás sora. A rekedt ur elnyerte a tizezer
forintját. Majd ő adta a bankot. A bolondos ur visszanyerte a
pénzét. Mukira került a sor.</p>
<p>– Négyezer forint a bank…</p>
<p>Nyert.</p>
<p>– Nyolcezer forint a bank…</p>
<p>Ismét nyert.</p>
<p>– Tizenhatezer forint a bank…</p>
<p>Megtették az egészet és ismét nyert Muki. Aztán kiállott előkelő
nyugalommal, mintha mi sem történt volna és exkuzálta magát:</p>
<p>– Bocsánat, uraim, pont tiz óra, vár a hugom.</p>
<p>Marasztalták, de nem maradt. Harmincezer forint nyereség
egyelőre elég volt neki.</p>
<p>Kisétált az utcára és egy bérkocsiba vágta magát. A gőzfürdőbe
hajtatott. Megfürdött, aztán hozatott magának egy pár virstlit és
egy pohár sört. A nyert pénz megbecsülésére szoktatta magát. Azt
tapasztalta, hogy az igazi telivér kártyamester fegyelmezettségéhez
az is hozzá tartozik…</p>
<p>A sör elfogyasztása után még szivarkára gyujtott Muki, aztán a
többi hájas és sovány bugris példáját követve, begöngyölte magát
egy gyapju takaróba és végignyult egy kereveten, hogy kipótolja azt
a két órát, amennyivel a kelleténél kevesebbet aludt. Öt perc mulva
már hortyogott is… Teljesen pihenten hagyta el a Rudasfürdőt és
egészségi szempontból egy hosszu <span class="pagenum"><a name=
"Page_98" id="Page_98">-98-</a></span> sétát tett: kigyalogolt a
Wampeticsbe… Testi kondiciójának szinte még jobban örült, mint a
nyereségének. Azt, vélte, most már napról-napra gyarapithatja a mai
eszével, holott a test minden nappal kopik.</p>
<p>A délutánt az állatkertben töltötte Muki. Zsemlyével traktálta a
medvéket s mogyoróval a majmokat. Megszerette a polgári idilleket,
de csak suttyomban persze. Ha társaságba került, legott felvette a
koturnust, mert saját szavaival szólván: attól vadul a magyar.</p>
<p>Igaza volt…</p>
<p>Estefelé a klubba hajtatott Muki báró. A feszitést elkezdte már
a kocsiban is, de az arcát még pihenni hagyta. Azt csak akkor
kezdte ráncba szedni, midőn a klub előcsarnokába lépett. Ott már
megficánkoltatta lábait is s kidüllesztette a mellét. Aztán
belépett a tanácsterembe s felvágta a monoklit…</p>
<p>Hát ha a kaszinóban szivesen fogadták Mukit nagyuri barátjai,
akik tudvalevőleg röstellenek hangosan lelkesedni, akkor annak a
fogadtatásnak a jelzésére, amelyet a klub kevésbé finnyás urai
(akik még tudvalevőleg lelkesedésből élnek), rendeztek a számára:
becsületes melléknevet nem is lehet találni. A magyar azt mondja
ilyenkor: majd szétszedték, kis hija, hogy meg nem fojtották…</p>
<p>Hiszen tudta már Muki, hogy mitől döglik a légy s ahhoz képest
kezelte a politikai társadalmat is, de akkora hujjahót, mint
amilyenben részesült, még se várt még a klubtól sem. Más, ha
Afrikában járt volna vagy egy évig oroszlánvadászaton s egyenesen
egy mérges fenevad torkából menekült volna a klubba, de hiszen csak
Bálvándon dégált két hétig, amitől ember <span class=
"pagenum"><a name="Page_99" id="Page_99">-99-</a></span> még nem
lett nevezetessé, mióta világ a világ. Mindazonáltal ugy tett,
mintha egész természetesnek találta volna ünnepeltetését. Pózba
vágta magát és senkivel sem fogott kezet a köréje gyülekezett urak
közül, csak a jobbját rázogatta meg nekik a levegőben.</p>
<p>– Szervusztok, urak! Mit csinál a haza? Boldog-e a nép? –
Nyegléskedett, akár egy hatalmas fejedelem, akinek több országa van
s éppen bekukkant az egyikbe, hogy megmutassa magát a
minisztereinek.</p>
<p>– Hol jártál? De jó szinben vagy! Nagyon hiányoztál nekünk! –
viszonozta a tömeg bókkal lekötelező kérdéseit.</p>
<p>Muki elővette zsebkendőjét, hogy kifujja az orrát. De elejtette.
Egy fiatal képviselő megfeledkezett a méltóságáról és felvette a
kendőt.</p>
<p>Ezzel már parolázott Muki.</p>
<p>– Oh köszönöm, pajtás.</p>
<p>És nyugodtan kifujta az orrát, csak aztán felelt a
többieknek.</p>
<p>– Mármarosban voltam medvére vadászni.</p>
<p>– Nos? nos? – kiváncsiskodott a hizelgők serege.</p>
<p>– Két mackót lőttem, – hazudta Muki olyan sima képpel, mint a
falusi leányka, aki azzal dicsekszik, hogy két szál ibolyát
talált…</p>
<p>Bizonyára hazudott volna Muki még egyebet is, ha nem talál vala
tekintélye gyarapitására előnyösebb müködési teret. De talált.
Megpislantotta az éppen belépő miniszterelnököt, amint egyenesen
feléje tartott. Azaz, hogy a csoport felé tartott a kormányférfiu,
mert másutt nem volt ember, de Muki egészen magára <span class=
"pagenum"><a name="Page_100" id="Page_100">-100-</a></span> vette a
tiszteletet. Egyben eszébe jutott, hogy jó lesz végre a Bálvándy
képviselőségét is szóba hoznia.</p>
<p>– Szervusz, öregem, – előzte meg kegyesen a nagy ur köszöntését.
– Jó, hogy itt vagy, beszédem van veled.</p>
<p>– Szervusz Muki, – viszonozta a miniszter az üdvözlést, –
rendelkezésedre állok.</p>
<p>Muki legott szaván és karon fogta s benyomta a legközelebbi
sarokba.</p>
<p>– Reflektálsz-e a halmosi kerületre? Az eddig ellenzéki
volt.</p>
<p>– Hogyne reflektálnék, – s mosolygott a miniszter, – a jóból a
sok is kevés.</p>
<p>– Hát megszerzem neked.</p>
<p>– Nagy szó! – jegyezte meg a nagy ur és kétkedőleg csóválta a
fejét. – Az a kerület még soha se küldött kormánypárti
képviselőt.</p>
<p>Mukinak nem tetszett a miniszter modora. Elbizakodottságában egy
vakmerőségre vetemedett: ha nem is egyenesen, rendre utasitotta a
minisztert.</p>
<p>– Kegyelmes uram, – jegyezte meg élesen, – lehet, hogy nagy szó,
de ha egyszer kiejtettem, elbirom.</p>
<p>– Brávó, brávó! – adta alább a kormányférfiu. – Hát te akarod a
kerületet meghóditani?</p>
<p>– Én, de nem a magam részére.</p>
<p>– Nos?</p>
<p>– Bálvándy Antalt fogom felküldeni.</p>
<p>– Ah, nagyon örvendek… Nem is tudtam, hogy befolyásod van a
kerületben.</p>
<p>– Még nincs, de lesz. Megvettem a csóltói várromot és fel fogom
épittetni.</p>
<p>– Gratulálok. Gyönyörü terv és hazafias. <span class=
"pagenum"><a name="Page_101" id="Page_101">-101-</a></span></p>
<p>… Tehát: még csak harmincezer forint tiszta vagyona volt
Mukinak, (igaz, hogy könnyen szerezte) s már nemcsak a birtokát
remélte önkezelésbe vehetni, de várkastélyt is akart épittetni.
Ehhez százezer forint kellett s már az sem volt neki sok: oly
merészen számitolta le jövője kilátásait…</p>
<p>Vagy csak a szája járt? Az is lehetséges. A siker jegyében
müködő közéleti alakok nem válogatnak a szóban. Az szerintük csak
olyan röppentyü, amit mindenkor el kell sütni, ha a puffogásától
hatás remélhető. Annyi azonban bizonyos, hogy a Bálvándy
megválasztatása valóban komoly szándéka volt Mukinak. Hiszen alig
várta már, hogy Ágnest becsülettel lerázhassa a nyakáról. Akkor
pedig utóvégre is teljesitenie kellett a kivánságait.</p>
<p>S hogy egyszer erre gondolt, még tovább ment Muki egy lépéssel.
Bár annak a sikerében már nem igen bizott maga sem.</p>
<h2>KILENCEDIK FEJEZET.<br />
Előjáték a komédiához.</h2>
<p>Muki két levelet irt. Az egyik Ágnesnek szólt:</p>
<p>„My dear love!</p>
<p>Bálvándyt Pestre citáltam. Majd értesitelek, ha megérkezett.
Nézd meg magadnak, mert hátha kiszeretsz belőle, ha meglátod.
Különben is szeretnék már neked referálni. Pénzem van. Ha igy
folytatom, nem fogom igénybe venni a második porció ezresedet.
Inkább tömd bele a Bálvándy oláh választóiba, azoknak aligha lesz
sok… Ugy-e jó gyerek a te – Mukid?“ <span class="pagenum"><a name=
"Page_102" id="Page_102">-102-</a></span></p>
<p>A másik levél Bálvándynak ment.</p>
<p>„Édes Toncsikám!</p>
<p>Nem tudom, milyen állapotban vagy? S egyáltalában élsz-e?
Őrzöd-e még az angolodat, avagy kirepült-e már a bálvándi
kastélyból? Jól tennéd, ha felruccannál már egyszer Pestre. Ha nem
vagyok neked elég, nézd meg magadnak a Deák Ferenc-szobrot, igen
jól lehet alatta lelkesedni. Ölel igaz barátod, – Muki.“</p>
<p>Erre az utóbbi levélre kapott Muki először választ, még pedig
dróton.</p>
<p>„Holnapután délben, – táviratozta Bálvándy, – veled ebédelek az
Angol-királynőben.“</p>
<p>Muki rávigyorgott a sürgönyre: örült Bálvándynak. Nem önzetlenül
vagy baráti érzelemből, csak ugy: mert hiszen alapjában a jó
erdélyi ur volt operációinak tulajdonképpeni bázisa. Az volt a
tény, hogy, ha tudtán kivül, közvetve is, mindent neki
köszönhetett. Aztán meg az is mulattatta, hogy ez a meghivási
ötlete sem mondott csütörtököt. Ugy ment minden, mint a
karikacsapás… Elnevette magát. (Micsoda fenomenális kilátást,
groteszk romantikát igér a jó erdélyi urnak aggszüz hugával való
összetalálkozása egy husz sztendős csók után! Mennyi humor a
helyzetben, mennyi komikum!)… Miheztartás végett azonnal
táviratozott Ágnesnek…</p>
<p>És másnap este helyben volt az aggszüz, az Angol-királynéban.
Mukit nem találta otthon: az a klubban fejte az uj báróit. Nem is
kerestette őt, egy pár sort irt neki s levelét a szobájába vitette.
Majd ráakad, ha haza jön.</p>
<p>Ráakadt Muki még éjfél előtt, mert akkor jött <span class=
"pagenum"><a name="Page_103" id="Page_103">-103-</a></span> haza. S
meghagyta a szobapincérnek, hogy tudassa hugával, miszerint holnap
délelőtt meg fogja látogatni. Azzal magára maradván, ismét
viháncolni kezdett, mint egy vásott gyermek. Szinte elemévé vált a
csufolkodás: mindenkit kinevetett helyzete magaslatáról. Nem volt
már egy csöpp szive sem…</p>
<p>A mondott időben csakugyan meglátogatta Muki a hugát. Az már
nagy parádéban várta őt. Azaz egy ócskamódi babyruha volt rajta.
Ugy festett benne, mint egy komika egy Shakespeare vigjátékban.</p>
<p>Muki mindjárt az első pillanatban megijedt tőle, de ijedtségének
csak később adott kifejezést. Először puszit adott Ágnes –
babynak.</p>
<p>– Isten hozott, mucus!</p>
<p>– Ne bolondozz, beszélj!</p>
<p>Ime, ezek voltak az Ágnes leányasszony első kedves szavai drága
unokatestvéréhez.</p>
<p>Ezek után, gondolta magában Muki, bátran jöhet a ruha.</p>
<p>– Az ég szerelmére! – fakadt ki. – Miféle maskarában vagy
te?</p>
<p>– Miért maskara? – kérdezte a vén leány csudálkozva. – Alig volt
háromszor rajtam.</p>
<p>– De volt a dédanyádon százszor, – csufolta Muki – lehetetlen,
hogy ezt a ruhát a tizenkilencedik században épitették.</p>
<p>– Te azzal ne törődjél, – mérgeskedett a hiuságában megsértett
aggszüz, – beszélj.</p>
<p>– Addig nem beszélek, mig meg nem nyugtatsz, hogy modern ruhát
is hoztál magaddal.</p>
<p>– Három toalettet is hoztam.</p>
<p>– Mutasd. <span class="pagenum"><a name="Page_104" id=
"Page_104">-104-</a></span></p>
<p>– Bolond!</p>
<p>– Nem fogsz Bálvándyval ebédelni, ha makacskodol.</p>
<p>Ágnes elpirult. Olyan volt a pirulása, mint a baracké, amelynek
zöld marad az árnyékos fele. Azaz csak az orra és az álla pirult
el, többi arca sárga maradt.</p>
<p>– Ugy rendezted, – kérdezte elfordulva, – hogy együtt
ebédelünk?</p>
<p>– Ugy.</p>
<p>Erre szót se szólt a vén leány. Kinnyitotta ruhásszekrényét és
megmutatta toalettjeit okvetetlenkedő unokatestvérének.</p>
<p>Hát volt közöttük egy türhető ruha is: valami teveszin angol
kosztüm.</p>
<p>– Ezt fogod felvenni, – rendelkezett Muki. – Mindjárt hozzá
foghatsz az öltözködéshez, mert frizurát is kell csapnod.</p>
<p>Ágnes nagyot nézett. Alig ismert rá jámbor unokabátyjára.</p>
<p>– Mi lelt téged, hogy igy rendelkezel velem? – kérdezte
csudálkozva.</p>
<p>– Tőled tanultam, óh bájos honleány, – válaszolt Muki s grimaszt
vágott hozzá.</p>
<p>Ágnesben volt humor, elnevette magát.</p>
<p>– Téged ugyan kitanitottalak, – mondta megvicsorgatva
fogait.</p>
<p>– Köszönöm is néked, – hálálkodott Muki, – nélküled elvesztem
volna.</p>
<p>– Csak rám hallgass ezentul is.</p>
<p>– Azt már nem teszem, – tiltakozott az immár <span class=
"pagenum"><a name="Page_105" id="Page_105">-105-</a></span>
elbizakodott bárócska. – Most már több eszem van, mint neked.</p>
<p>Ezen a ponton csaknem összevesztek a rokonok. Azon ugyanis, hogy
kinek van több esze. És csudák csudája, Ágnes volt kénytelen
engedni. Igaz, hogy a Muki markában volt a nervus rerum: amire ő
husz éve várt. Egyszóval arról volt szó, hogy Bálvándy vagy nem
Bálvándy…</p>
<p>Tehát Ágnes beadta a kulcsot. Muki hálából beszámolt neki eddigi
tevékenységével, amivel, bár huszszor félbeszakitotta a jelentését
(ezt igy kellett volna csinálnod… szamár voltál, hogy erre nem
gondoltál), általánosságban meg volt a vénleány elégedve.</p>
<p>– Elég ügyes vagy, – dicsérte a végén unokatestvérét, – csak meg
ne bukjatok a választáson.</p>
<p>– Bizony, – jegyezte meg Muki, – ott sprengolni kell egy-két
garast.</p>
<p>– S ha mégis megbuktok?</p>
<p>– Nem fogunk megbukni. Bálvándy is fog költeni, a pártkasszából
is kicsikarok vagy tizezer forintot, egyszóval pénz lesz s
pénzkérdés az egész… Inkább tartok attól, – tette hozzá Muki, –
hogy Bálvándy nem fog kötélnek állani.</p>
<p>– Jelöljétek akkor az akarata ellenére, – javasolta a vén leány
komolyan.</p>
<p>Muki elkacagta magát.</p>
<p>– Ez aztán te vagy!… A hires Ágnes, a nagy Ugor Ágnes!…
Erőszakkal jelölni valakit, hahaha!</p>
<p>Ágnest boszantotta a guny.</p>
<p>– Most már elég, – szólt rá Mukira mérgesen, – eredj az utadra s
gyere értem, ha elérkezett az ebéd ideje. <span class=
"pagenum"><a name="Page_106" id="Page_106">-106-</a></span></p>
<p>Muki megnézte az óráját.</p>
<p>– Megyek is, mert Bálvándynak az egy órai vonattal kell
megérkeznie és még tudatnom kell vele, hogy en famile
ebédelünk.</p>
<p>– Nem is sejti, – kérdezte Ágnes, – hogy kivel fog
találkozni?</p>
<p>– Hogy sejtené, – válaszolt Muki, – nem voltam bolond, hogy
megmondjam neki. Hisz akkor biztosan elriasztottam volna.</p>
<p>– Ugyan, goromba?!</p>
<p>– Goromba ide, goromba oda, megirtam neked, hogy ugy fél tőled,
mint a futótüztől, megjelentél neki a felesége koporsójánál is.</p>
<p>Hát ennek már szörnyen örült Ágnes… Lám, milyen hatást tett rá a
csókja, hogy husz év multán is megborzong bele s nem tudja elvetni
az emlékét, bárhogy berzenkedjék is ellene.</p>
<p>Aprókat nevetett és kituszkolta kedvelt rokonát.</p>
<p>– Aztán jól viseld magad…</p>
<p>– A viszontlátásra, cher cousine, – bucsuzott el Muki, aztán
leszaladt a portáshoz, megtudandó, hogy megérkezett-e már
Bálvándy.</p>
<p>Meglepő feleletet kapott.</p>
<p>– Éppen ebben a pillanatban foglalták el <i>szobáikat</i>…</p>
<p>Mukinak egy édes-kínos sejtelem minden vérét a fejébe
kergette.</p>
<p>– Szobáikat?… Kik?!</p>
<p>– A méltóságos báró ur és családja: a fiatal báró és a
baronesz.</p>
<p>Tehát jól sejtette Muki… A tündér ismét ott volt a közelében,
hogy megigézze őt, s megigézvén, megfoszsza <span class=
"pagenum"><a name="Page_107" id="Page_107">-107-</a></span>
erejétől. Elmenekült előle, de ő utána jött. S a szemébe fog
mosolyogni, hogy eme mosolyával feltámaszsza régi eltemetett
érzéseit.</p>
<p>– Minek is van asszony a világon! – sóhajtott fel a vergődő
emberke. – És eszmények, kimaerák, a mik tőrbe ejtik az energiát,
mikor már amugy is oly gyenge az emberfia!</p>
<p>Megrázta magát, mint a rab, aki bilincseitől akar szabadulni. S
menten nyugodtabb lett, mint akinek sikerült eme bilincseket
leráznia. Önkéntelenül tárcájához kapott: ott van-e a pénze a szive
felett?… Igen, igen, az lesz az ő vértje a kisértéssel szemben: a
pénz s mindaz, ami hozzá tapad: a függetlenség, a tekintély, a
becsület, a hatalom… Megkönnyebbülve kérdezte a portást: hányadik
szám alatt laknak Bálvándyék?</p>
<p>– Első emelet, 14–15.</p>
<p>Muki beküldte névjegyét Bálvándyékhoz azzal az üzenettel, hogy,
ha netalán zavarná őket, legyen szives a báró ur hozzája fáradni a
18-as számu szobába…</p>
<p>– A báró ur – jelentette a pincér, miután teljesitette a
megbizatást, – azt üzeni, hogy azonnal jön, csak átöltözködik.</p>
<p>Tiz percig sem kellett Mukinak várakoznia, kopogtattak az
ajtaján.</p>
<p>– Szabad!</p>
<p>A másik pillanatban már bent volt Bálvándy a szoba közepén s
felrugván egy közbeeső széket, átnyalábolta vézna kis barátját s
addig nyekegtette, mig jajgatni nem kezdett. És járt a szája, mint
a kelep.</p>
<p>– Szervusz te gyerek!… Csakhogy látlak valahára!… Ugy
megszoktalak, mint a levegőt… Most itt <span class=
"pagenum"><a name="Page_108" id="Page_108">-108-</a></span> maradok
veled egy hétig, aztán viszlek magammal… Szó se, mert
megfojtalak.</p>
<p>– Au, jaj! – jajdult fel Muki, – csak a véknyamat ne bántsd,
mert ott van a vesém is, a rossz vesém.</p>
<p>A jó falusi mágnás erre eleresztette Mukit.</p>
<p>– Pfü! – lélegzett ez föl megkönnyebbülten. – Borzasztó sok ti
bennetek az erő. A cirógatástok is olyan, mint a masszirozás.</p>
<p>Azzal, nehogy félreértse, átnyalábolta s egy ügyes fogással a
divánra kanyaritotta vendégét.</p>
<p>– Ugy, most ott maradj és ne próbálj mukkanni, mig el nem
szittad ezt a cigarettát.</p>
<p>Egy skatulya Wafiadest tolt Bálvándy elé s gyufát gyujtott
neki.</p>
<p>– Meg ne ijeszsz, – mondta ez az égő gyufa elé tartva
szivarkáját, – csak nincs velem valami komoly dolgod?</p>
<p>– Isten ments.</p>
<p>– No már azt hittem! – S egy megkönnyebbitő mély lélegzetet vett
a jó báró. – Különben is rossz álmom volt az éjjel, – jegyezte meg
mellesleg, – tudod az a bizonyos felvidéki hölgy…</p>
<p>A Muki véknyát csiklandozni kezdte a nevetés ingere, de erőt
vett rajta.</p>
<p>– Miféle felvidéki hölgy? – kérdezte ártatlan képet vágván.</p>
<p>– Hisz tudod, akit könnyelmüen megcsókoltam ezelőtt husz
esztendővel.</p>
<p>– Ahá… Hát mit vétett neked? Találkoztál vele?</p>
<p>– Nem, csak vele álmodtam az éjjel. Megfogta a kabátomat itt
hátul és nem eresztett. <span class="pagenum"><a name="Page_109"
id="Page_109">-109-</a></span></p>
<p>De már erre nem győzte Muki tovább komolysággal: megcsuklott a
torka és elkezdett kacagni.</p>
<p>– Mit nevetsz? – kérdezte Bálvándy megsértődve, halálos
komolysággal.</p>
<p>– Azt, hogy olyan babonás vagy!… Hogy lehet egy ostoba álomnak
jelentőséget tulajdonitani?</p>
<p>– Ne beszélj nekem, – hadarta Toncsi báró, – megálmodtam én már
olyan dolgokat is!… Csudálkoznál, ha elmondanám…</p>
<p>– Nem akarok csudálkozni, pajtás, – vágta el Muki vendége szavát
még mindig nevetve. – Majd akkor csodálkozom, mikor szemtől szembe
fogsz állani az álombeli dámáddal.</p>
<p>– Isten őrizzen…</p>
<p>A báró helyzete pokolian humoros volt igy is, de Mukiba belebujt
az ördög: fenékig ki akarta kanalazni a kinálkozó groteszk
kilátások komikumát.</p>
<p>– Hát – javasolta, mefisztói mosolyra görbitve a száját, –
nehogy (egyelőre legalább) ez a malőr megtörténhessék veled, azt
ajánlom neked: töltsétek a napot a mi társaságunkban. Este meg majd
bevezetlek a kaszinóba; a dámád, remélem, ott sem fog rád
bukkanni.</p>
<p>– Hiszen, – jegyezte meg a jó erdélyi ur, – ugy is veled
szándékozom tölteni minden időmet. A leányomat, akinek mindenféle
bevásárlásai vannak, majd kisérgeti a fiam. Olykor-olykor, ha nem
lesz terhedre, együtt étkezhetünk mindnyájan… Mert – tette hozzá, –
tudod, hogy felhoztam a fiamat is?</p>
<p>– Tudom, mondta a portás… Tehát, – vágta ki Muki a végzést, –
diktum faktum: ma mindjárt megkezdhetjük: együtt ebédeltek velünk.
<span class="pagenum"><a name="Page_110" id=
"Page_110">-110-</a></span></p>
<p>– Igaz a, – eszmélt fel Bálvándy, – kik azok a velünk?</p>
<p>Muki összecsukta a fogát, hogy elharapja a nevetést.</p>
<p>– A kuzinom meg én.</p>
<p>– Bravó, bravó – udvariaskodott a galáns erdélyi ur. – Mód
felett örvendek, hogy ő méltóságával alkalmam leend megismertetni a
családomat.</p>
<p>– Ő méltósága – viszonozta Muki az udvariasságot szertartásosan,
– szerencséjének fogja tartani.</p>
<p>– Oh, ah!…</p>
<p>– De – folytatta Muki bolondos kedvében, – nem fogja kimutatni a
feletti örömét.</p>
<p>– Oooó…</p>
<p>– Tudod, furcsa egy kicsit, öt kereke van.</p>
<p>– Aaaa…</p>
<p>– Hanem a szive, az arany. Meg fog szeretni téged: ezt
garantirozom.</p>
<p>– No, de kérlek – hebegte Bálvándy zavartan, – te tulkegyes
vagy.</p>
<p>– Ne szerénykedj Toncsi. Rászolgáltál… akarom mondani: rá fogsz
szolgálni.</p>
<p>Muki egy grimaszt vágott közbe, ami nem csuda, mert csupa
bolondságból majd elszólta magát. Még a jámbor Bálvándynak is
megbökte a gyanu az orrát.</p>
<p>– Füha, de furcsán beszélsz… Össze-vissza kelepelsz.</p>
<p>És megtörölte a homlokát, mert izzadni kezdett.</p>
<p>Muki helyre akarta hozni a hebehurgyaságát.</p>
<p>– Igazad van, édes öregem – mondta, – nem tudom mi lelt,
alighanem a tegnapi szerencsém tett kárt a fejemben. <span class=
"pagenum"><a name="Page_111" id="Page_111">-111-</a></span></p>
<p>– Szerencséd? S te nekem arról szót se szólsz?</p>
<p>– Bocsáss meg, cimborkám… röstellem.</p>
<p>– Deiszen – fakad ki a báró s naiv haragjában szinte kidülledt a
szeme – ezt nem érdemeltem tőled… Mi titkolni valód lehet neked
előttem?</p>
<p>Muki bünbánó arcot vágott.</p>
<p>– Meggyónom neked, pajtás, csak el ne itélj.</p>
<p>Bálvándy elnevette magát: – Az ördögbe, csak nem loptál?</p>
<p>Muki hátra lépett és visszafojtotta lélegzetét, hogy elsápadjon,
mintegy jelezve, miszerint becsület dolgában nem ismeri a
tréfát.</p>
<p>– Megbolondultál?…</p>
<p>Csönd… Mert igen megijedt Toncsi báró, még mentegetni sem merte
magát: oly grandiózus volt a Muki pózza.</p>
<p>– Hetvenezer forintot nyertem kártyán – mondta (illetve
füllentette) halkan, mintha igen megbánta volna, hogy nyert.</p>
<p>– Hm…</p>
<p>Ismét csönd. Még kitartóbb mint az előbbeni. De most már egyéb
okból. Bálvándy nem ijedtségből hallgatott. Meg volt botránkozva.
Merőn a Muki szeme közé nézett.</p>
<p>Az nem állotta szuró tekintetét.</p>
<p>– Mi?… Talán valami kifogásolni valót találsz rajtam?</p>
<p>Bálvándy nem felet, elkomorodott… De Muki kiolvasta lelkéből az
elhallgatott feletet: Ennyi pénzt nyerni legalább is zsebmetszés…
És teljes tudatára ébredt lelki sivárságának. (… Még is gazság
lehet a kártyaüzlet, ha olyan őslény, mint Bálvándy, aki magától
<span class="pagenum"><a name="Page_112" id=
"Page_112">-112-</a></span> a természettől tanult becsületet,
ennyire megbotránkozik rajta.)</p>
<p>Érezte, hogy kinos helyzetbe jutott. De kivágta magát. Ugy, hogy
még neki állott följebb.</p>
<p>– Nos, – ismételte meg előbbi kérdését, kiélezve annak minden
egyes szavát, – mi kifogásod van a nyereségem ellen? Az angol
király is kártyázott walesi herceg korában, magam is kártyáztam
vele.</p>
<p>Sikerült a trükk: a különben is könnyen hajlitható erdélyi urat
meggyőzte a klasszikus példa. Rájött, hogy nevetséges és bántó az
erkölcsbiráskodása.</p>
<p>– Hagyd el, pajtás, – kérte a bocsánatot, – szidj össze, vagy
nevess ki, de ne neheztelj. Ostoba medve vagyok, punktum. Örülök a
nyereségednek…</p>
<p>Mukinak most már nem volt egyéb dolga, mint adni a nagylelkü
barátot: a fölényes hőst, aki a gyengékkel szemben igénybe nem
veszi az erejét. Kezet nyujtott Bálvándynak.</p>
<p>– Ilyen intim barátok között, mint mi – mondta meghatottságot
szinlelve, – az efféle csekélység szót sem érdemel. Én már nem is
emlékszem semmire.</p>
<p>És öt perccel a kellemetlen incidens után (bizonyosan a küszöbön
lévő hires viszontlátás bonyodalmaira gondolt) már a humora is
megjött Mukinak. Ugy megnevettette Bálvándyt, hogy a könnye is
kicsordult. Azzal vált el tőle, hogy az emeleti kis étteremben
találkoznak két óra tájban. Nem várnak egymásra, aki előbb érkezik,
leül az általa már lefoglalt asztalhoz.</p>
<p>Persze, gondja volt rá Mukinak, hogy ne ők érkezzenek elsőknek.
Célirányosabbnak találta, hogy Bálvándyt ültében érje a nem remélt
viszontlátás pillanata. <span class="pagenum"><a name="Page_113"
id="Page_113">-113-</a></span> Legalább nem szökhetik meg s a
székről sem eshetik le egykönnyen…</p>
<p>Háromnegyed kettőkor, negyed órával az ebédre kitüzött idő
előtt, Muki igéretéhez képest bekopogtatott unokahugához.</p>
<p>– Kész vagy?</p>
<p>– Bejöhetsz…</p>
<p>Muki szinte hanyatt esett, midőn meglátta a vénleányt. Alig hitt
a szemének. Ágnes ugy kirittyantotta magát, hogy csakugyan alig
lehetett ráismerni. Isten a megmondhatója, miféle titkos szerek
birtokában volt, de megnagyobbodott és fénylett még az apró
vakandszeme is. Rendes sárgás hétköznapi arca ünnepi szint váltott:
fehérré varázslódott, a közepén egy kis veressel. Sárga fogait is
fehérre surolta, a frizurája meg éppen pompás volt: tornyos és
kemény. Ehhez különben nem kellett virtus, mert hiszen, mint tudva
van, szép volt a haja.</p>
<p>Ilyetén kipucolt állapotában Ágnesre is rá lehetett alkalmazni
azt a paradoxont, amit Metternich hercegnére csináltak annak
idején: la belle laide. (A szép rut.) Határozottan kellemes látvány
volt: arcán szinte kidomborodtak fajának antik, hóditó vonásai.</p>
<p>– Hopszassza! – Szaladt ki a csudálkozás a Muki ajkán. – Te vagy
az, Ágnes? – S bolondos jókedvében leguggolt a kopasz férfiu, mint
egy vásott elemista s elkezdett hahotázni.</p>
<p>Az aggszüz összeszoritotta ajakát, arcát elöntötte a vér.</p>
<p>– Jegyezd meg magadnak, – fenyegette meg unokatestvérét, – hogy
belőlem gunyt üzni nem lehet büntetlenül. <span class=
"pagenum"><a name="Page_114" id="Page_114">-114-</a></span></p>
<p>Ebben a pillanatban valóban impozáns volt.</p>
<p>Mukinak egyszeriben összeszaladtak az inai. Kicsi lett ő
kigyelme, mint az egér. Bocsánatot kért a hugától.</p>
<p>Az ügyet se vetett rá. Ami talán világéletében sem történt meg
vele; izgatott volt a hidegeszü, nagyerejü dáma. Orra cimpája
kitágult, mint a fujtató telivér lóé, keble hullámokat vetett.</p>
<p>– Mehetünk? – kérdezte.</p>
<p>– Várjunk még, hadd helyezkedjenek el először ők.</p>
<p>Ágnes leült. Muki az ablak elé állott s zongorázni kezdett az
üvegen; mozgott a föld az ő talpa alatt is. Apró ugrifüles manók
ugrándoztak körülötte, hogy előkészitsék a hangulatot a küszöbön
álló tragikomédia nagy jelenetéhez.</p>
<p>Mukinak éppen nem volt erre szüksége. Inkább ugy érezte magát,
mint a csinytevő gyermek, aki tele van kacagással, holott
komolyságot kellene magára erőltetnie, mert azon mulik a csinyje
sikere… Az ő sikere ugyan nem igen mulandott azon, mindazáltal a
komolyságra mégis szüksége leendett, mert Bálvándy előtt érthető
okokból lel nem árulhatta cinizmusát… A döntő pillanatban sikerült
is erőt vennie a kacaghatnámságán. Feszes tartással lépett az
ebédlőterembe. Szilárd lépésben, Ágnest karján vezetve, egyenesen a
nagy sarokasztal felé haladt, amely mellett már javában ebédelt a
Bálvándy-család. <span class="pagenum"><a name="Page_115" id=
"Page_115">-115-</a></span></p>
<h2>TIZEDIK FEJEZET.<br />
A komédia.</h2>
<p>Elsőnek Zsuzsa vette észre az érkezőket. Mosolyogva, rövid
fejbólintással üdvözölte Mukit. Ágnesnek egy hosszas, érdeklődést
kifejező pillantást juttatott. Csak aztán figyelmeztette az
apját:</p>
<p>– Apácska, Hervayék.</p>
<p>A galáns főur, kiráncigálta gallérjából az asztalkendőt, amelyet
étkezés közben még öregapjától rámaradt szokás szerint mindig a
nyakában viselt s kirugván maga alól a széket, két csosszantással
az érkezők felé közeledett. Fia követte a példáját csosszantás
nélkül.</p>
<p>Következett a bemutatkozás szertartása.</p>
<p>– Báró Bálvándy Antal – fia: Bálint, – szavalta Muki.</p>
<p>– Leányom: Zsuzsa, – hebegte Bálvándy zavartan, mert mindig
szégyelte magát, ha először látott valakit. Felsőbb lényt sejtett
mindenkiben, akit nem ismert közelebbről.</p>
<p>Zsuzsa kiszökött székéből, valami kifejezhetetlen szilaj és
mégis odaadó mozdulattal vágta ki a pukkedlit, a mi a fiatal
leányokat az idősebb nőkkel szemben kötelezi, aztán megbillentette
nemes kis fejét és mosolygott:</p>
<p>– Kezét csókolom.</p>
<p>Ágnes kezet fogott vele.</p>
<p>– Pá, édesem. – Aztán Bálvándyra keritette a sort: – Jónapot
Bálvándy – üdvözölte őt olyan elfogulatlan hangon, mintha tegnap
látta volna utoljára – mi már rég ismerjük egymást. <span class=
"pagenum"><a name="Page_116" id="Page_116">-116-</a></span></p>
<p>A derék urnak kitünő hallása volt, de a kölcsönös üdvözlések
zürzavarában elfelejtett gondolkozni és nézni. Esze ágában sem
volt, hogy ilyen alkalommal fontosságot tulajdonitson a szónak,
vagy hogy a szeme közé nézzen valakinek. Hiszen, vélte, elég ideje
lesz a <i>spektálásra</i> és gondolkodásra a rumli után is.
Egyszóval frázisnak vette az Ágnes szavait. És váltig a
félbenhagyott turbotján járt az esze. Alig várta, hogy
visszaülhessen a helyére s véget vethessen a finom halnak és annak
a chablis-bornak, ami a főpincér állitása szerint
hozzátartozik.</p>
<p>Ágnes vele szemben telepedett le Zsuzsa és Muki között.</p>
<p>Bálvándy örült ennek a szerencsének, mert nem igen szeretett
csevegni, ha ennie kellett. Gondolta magában (a jelen alkalommal
is): ott van Zsuzsa az idegen dáma mulattatására, ő majd a haljával
mulat. És föl se pislantott, folytatta, ahol elhagyta: ette a
turbot-ot. És itta a chablist.</p>
<p>Muki megfeszengett a székén. Egész zavarba jött, hogy a helyzet
máskép alakult, mint a hogy azt kikombinálta magának. Azt hitte,
hogy a petárda mindjárt az első pillanatban fel fog robbanni s
ahhoz képest idomitotta idegeit… S ime, kárba veszett az
erőlködése, vagy legalább is kitolódott… Bálvándy, – kombinálgatta,
– nyilván nem ismert rá Ágnesre az ő felvidéki hölgyére: az
emlékező tehetségének sok lehetett a husz év… No mindegy, majd rá
fog ismerni, – vigasztalta magát és megrendelte a levest.</p>
<p>– Rég nem láttuk, édes báró, – szólitotta meg Zsuzsa, – midőn
szájához vitte az első kanál levest. – Hiányzott nekünk.
<span class="pagenum"><a name="Page_117" id=
"Page_117">-117-</a></span></p>
<p>Muki visszaöntötte a levest a tányérjába.</p>
<p>– Bárónő nagyon kegyes…</p>
<p>Több szó nem jött ki az ajkán. A szép leány megszólitása ismét
elfogódottá tette. Dühös lett magára… Hogy mit bomladozik a szive,
mikor semmi szüksége rá! Hát nem tudja végképp lerázni magáról
érzései terheit? Nem eleget türt, szenvedett a szive miatt?… Rá se
nézett Zsuzsára. Bálinttal kezdett társalogni.</p>
<p>– Hogy vagy te, Bálint? Meddig maradsz Budapesten?</p>
<p>– Egy pár napig, – felelte az, – nem szeretem Pestet.</p>
<p>– Miért? Ugy-e, mert nem komoly város?… Abban igazad lehet, de
te meg tulságosan komoly vagy a korodhoz képest.</p>
<p>– Mit szeleskedjem, mikor nem telik benne kedvem. Pesten csak
lumpolni lehet.</p>
<p>– Ismét igazad van, de egy kis kirugás azért nem árt néha…
Elviszlek a kaszinóba.</p>
<p>– Hát ott ki szokás rugni?</p>
<p>– Ott nem, de másutt. A kaszinó a gyülekezőhely.</p>
<p>– Jó, elmegyek veled, – mondta Bálint, – nem vagyok én olyan
pedáns, mint amilyennek látszom.</p>
<p>Bálvándy odafülelt.</p>
<p>– Ejha, – dicsérte a fiát, – ezt már szeretem!… Ugyan kérlek –
fordult Mukihoz, – tanitsd ki egy kicsit.</p>
<p>– Bizd rám…</p>
<p>Ebben a pillanatban megszólalt Ágnes:</p>
<p>– Ne bizza rá – intette Bálvándyt tőle alig feltételezhető
humorral, – az én kedves unokatestvérem rossz társaság.
<span class="pagenum"><a name="Page_118" id=
"Page_118">-118-</a></span></p>
<p>A Bálvándy replikája sem nélkülözte a humort, csak a
stilust.</p>
<p>– Hisz akkor jó helyen kopogtatok, mert rontani szeretnék a
tuljó fiamon.</p>
<p>– Az nem okos dolog egy apától, – jegyezte meg Ágnes, – egy fiu
soha sem lehet elég jó.</p>
<p>Most Zsuzsa is közbeszólt.</p>
<p>– De Bálint – mondta ártatlanul, – tuljó csakugyan.</p>
<p>– Édesem, – kicsinyelte le Ágnes a szép leányt, – azt hiszem, te
oly ártatlan vagy még, hogy nem értesz az ilyesmihez.</p>
<p>Bálvándy, oly különösnek találta az aggszüz modorát, hogy nem
állotta meg: rápislantott végre a szeme csücskéből. Mondani is
akart valamit, de torkán akadt a szava. Meglátván Ágnest,
egyszeribe még a modoránál is különösebbnek tetszett neki a
vénleány arca… Nézte, ismergette… Mintha látta volna valamikor, de
azt már nem tudta kitalálni: hol és mikor?</p>
<p>Ágnes megérezte a férfi rajta legelő szemét, de nem viszonozta a
tekintetét. Bántotta hiuságát, hogy nem ismert rá mindjárt a
viszontlátás első pillanatában az a férfi, aki valamikor
megcsókolta. Meg akarta őt ezért büntetni. A fia felé fordult:</p>
<p>– Ne engedje magát befolyásoltatni – tanácsolta ennek. – A
férfi, ha nem a maga természetes hajlamait követi, elveszti
egyéniségét, itélőképességét, sőt (oldalpillantást vetett
Bálvándyra) az emlékező tehetségét is.</p>
<p>A jó ur (mintha megértette volna a célzást) lerakta kését és
villáját: ugy vizsgálgatta Ágnest. <span class="pagenum"><a name=
"Page_119" id="Page_119">-119-</a></span></p>
<p>Mukinak rángatózni kezdett az orra. Megszagolta, hogy küszöbön a
nagy jelenet…</p>
<p>Bálint megfelelt Ágnesnek:</p>
<p>– Engem, kérem, nem lehet elcsábitani.</p>
<p>– Vagy ki tudja, – célzott Ágnes másodszor is, – a férfiak igen
gyöngék!</p>
<p>Muki, csakhogy mondjon valamit, tromfot adott a huga
szavára.</p>
<p>– Az asszonyok még gyöngébbek.</p>
<p>De az ütés azért nem lett az övé. Azt Zsuzsa vitte el.</p>
<p>– A gyönge asszony nem asszony, – jegyezte meg szerényen s
egyben elpirult, hogy női ösztönének ez a megérzése kiszaladt a
száján.</p>
<p>– Ez a valóság, – jelentette ki Ágnes, aki haj de másképpen
fogta fel az asszonyi erőt, mint az ártatlan szüzies leány.</p>
<p>… Bálvándynak kappant hozott a pincér kompóttal. A jóizü madár
egy jóidőre elhóditotta Ágnestől a derék étkes ur érdeklődését:
levette szemét a vén leányról s villáját a kappanba szurta. A villa
nem hatolt bele a kappanba, csontra talált. Bálvándy elmélázott
ezen, s mintha valami nagy igazságtalanság történt volna vele:
abbanhagyta az evést és ismét Ágnesre kaptatta szemét… Egyszerre
roppant szórakozottság, sőt nyugtalanság vett rajta erőt. Elkezdett
tépelődni… (Hol és mikor is látta az ismerősnek tetsző aggszüzet?…
Milyen bolond is volt, hogy nem kérdezte meg a nevét Mukitól!…
Persze, mentegette magát, mert azt hitte, hogy az ő családi nevét
viselheti csak, pedig hát lehet anyáról való unokatestvére is… Ki
hát no? <span class="pagenum"><a name="Page_120" id=
"Page_120">-120-</a></span> Mi a neve? És miért nem nevezte meg
Muki magától? Hisz az a szokás…)</p>
<p>… Eszébe jutott az álma s egyben fülébe csengtek az Ágnes iménti
szavai: Mi már ismerjük egymást… (Jézus Isten, csak nem vált valóra
az álma?)… Behunyta szemét, ugy igyekezett visszaidézni megcsókolt
felvidéki hölgye ifjukori vonásait s az igy nyert képet apróra
összehasonlitotta a jelenvolt aggszüz arcával. És sikerült a
kisérlet: kijött a megdöbbentő eredmény, (a leány férfias modora is
segitségére jött a képzeletének) a végzetes eredmény kijött:
Bálvándy végre minden kétséget kizárólag felismerte Ugor Ágnest.
Kinjában Mukira nézett, mintha segitséget várt volna tőle.</p>
<p>Az legott észrevette a bajt s nehogy elnevesse magát a jó ur
bamba képén, kitért a tekintetének. Ismét Bálinttal tereferélt. A
rákmeridonját dicsérgette s egyben kifejtette neki, miért jobb a
felvidéki rák az alföldinél.</p>
<p>Ágnes is leolvasta a szegény báró arcáról, hogy végre valahára
ráismert az ő régi és egyetlen csókosa. De fölfedezését nem árulta
el. Neki kell – gondolta magában – magát elárulnia…</p>
<p>Volt is eszében Bálvándynak. Ellenkezőleg: keményen feltette
magában, hogy letagadja azt is, miszerint élt ezelőtt husz
esztendővel, nemhogy az Ágnessel való csókonszerzett ismeretségét.
Még ha az nyiltan a szemébe vágná is, semmire sem fog emlékezni,
inkább bevallja, akár a gyermekei fülükhallatára, hogy annyi csókot
lopott életében össze-vissza, amennyit embernyi embernek lehetetlen
a fejében tartania.</p>
<p>… Csak az a baj, – ötlött a jámbor ur eszébe, <span class=
"pagenum"><a name="Page_121" id="Page_121">-121-</a></span> – hogy
buta észszel elmesélte Mukinak a csók kalandját s bevallotta neki,
hogy azóta folyton kisérti, háborgatja a bolond eset. Ennélfogva ha
most Ágnes is el fogja neki mondani a titkát: – (az isten
szerelmére csak lesz annyi szemérme, hogy hallgatni fog!) – kész a
slamasztika. A dáma tudomást fog szerezni a gyengeségéről s ki
fogja azt használni: rátapad és nem fogja ereszteni a kabátját,
mint ahogy az álma megjövendölte neki… Fülébe csengett az Ágnes
régi fogadása egész hallhatóan: Én várni fogok… Az ég szeredmére, –
próbálta magát vigasztalni, – csak nem ragaszkodik ezekhez a
szavakhoz husz év multán, ma is! Őrültség lenne tőle!…</p>
<p>Addig gyötörték a gondolatai, mig beléjük fásult végre:
erőszakkal elringatta aggodalmait.</p>
<p>… – Nevetséges! – biztatta magát. – Mitől félek? Egy parányi
csók csak nem kötelez husz év mulva is! Annyi idő alatt talán még
az ingatlanok is elévülnek. Vagy ha nem is évülnek el, ki
kényszeritheti őt arra, hogy kötélnek álljon? Csak szabad ember,
vagy mi: nem áll mögötte a hóhér, hogy belekényszeritse egy neki
nem tetsző házasságba!…</p>
<p>Hovatovább analizálta a terhelő esélyeket, annál könnyebb lett a
lelke. A végén sikerült egy kis (bár kétes értékü) jókedvre is
szert tennie. Sőt némi férfias bátorságra is… A manóba – tette fel
magában, – azért sem fogja letagadni a csókját, mint valami gyáva
himpellér. Áll elébe! Hát osztán?!… Ha valamennyi nőt, akit valaha
megcsókolt, feleségül kellene vennie, legalább kétezer hitvese
lenne. Ennyit magától a török szultántól sem lehet követelni.</p>
<p>Apránkint teljesen rájött a helyzete igazi értékére:
<span class="pagenum"><a name="Page_122" id=
"Page_122">-122-</a></span> hogy ostoba gyerekség az egész hóbortos
ügy. Nemhogy tépelődnie kellene miatta, de gondolnia is csak
kacagva szabad reá.</p>
<p>Mindjárt el is kacagta magát. Csak ugy a levegőbe. Ami,
tekintve, hogy a lelkébe senki sem láthatott bele, általános
feltünést keltett.</p>
<p>– Mit nevetsz? – kérdezte Muki, – akit módfelett meglepett a
barátja jókedve. Inkább azt várta volna tőle (egész jogosan), hogy
– sirni fog.</p>
<p>– Csak ugy magamban bomlok, – válaszolta Bálvándy, – eszembe
jutott valami…</p>
<p>Azonban lehetséges, hogy Ágnes mégis belelátott a jó ur lelkébe.
A megjegyzése legalább igen gyanusnak tetszett:</p>
<p>– Kedves báró, – igy szólt Bálvándyhoz kétértelmüen mosolyogva,
– az én érzésem az, hogy most rosszkor nevetett. Aligha nevetséges,
amire gondolt.</p>
<p>Bálvándy egyszerre kizökkent magára erőszakolt jókedvéből.
Nemcsak a dodonai szavak miatt, azoknál még jobban zavarba hozta a
leány reá függesztett átható tekintete. De azért nem hagyta magát
terrorizáltatni, még élt is adott a hangjának, szólván:</p>
<p>– Méltóságod, ugy látszik, belelát a szivekbe.</p>
<p>– Bele, édes báró, – állitotta a csudálatos aggszüz hihetetlen
határozottsággal, – bele. Fogadni mernék, hogy tudom, min
nevetett.</p>
<p>– Ah, ah, kiváncsi vagyok.</p>
<p>– Itt – állitotta Ágnes – nem mondhatok el mindent, csak annyit,
hogy egy husz év előtti kalandján mulatott…</p>
<p>Feléje fordult az egész társaság figyelme. Muki már tudta, hova
tapintott az unokahuga, de a Zsuzsa <span class="pagenum"><a name=
"Page_123" id="Page_123">-123-</a></span> és Bálint érdeklődésének
persze nem lehetett egyéb tárgya, mint az a homály, ami az Ágnes
gondolatolvasási készségét burkolta. (Honnan tudhatja az idegen nő,
hogy mi történt atyjával ezelőtt husz évvel? Ismerte talán?)</p>
<p>– Csakugyan, apa? – kérdezte Zsuzsa kiváncsian.</p>
<p>– Csakugyan, csakugyan, – vallotta be Toncsi báró hősies
elszántsággal s olyan közönyös arcot vágott hozzá, mintha mi sem
lenne egyszerübb dolog a gondolatolvasásnál.</p>
<p>– Hogy találhattad el? – fordult Zsuzsa Ágneshez. – Ismerted
atyámat husz évvel ezelőtt?</p>
<p>Bálvándy megelőzte az aggszüz feleletét; beleütött az
akasztófahumor.</p>
<p>– Persze, hogy ismertük egymást, – vallotta be tulbuzgó
készséggel, – két egész órát töltöttünk az egymás társaságában, az
igaz, hogy azóta egyszer sem találkoztunk.</p>
<p>– Azt még helyre lehet hozni, – udvariaskodott Bálint, amiért az
apja elkivánta őt Amerikába, vagy még messzebbre. Bár a valóságban
kénytelen volt a fia udvariasságát még meg is fejelni.</p>
<p>– Jaj, de mennyire! – Nyögdécselte édeskésen, – szörnyen helyre
lehet hozni.</p>
<p>– Szavánál fogom, – csapott le rá Ágnes leányasszony, mint a
sulyos albatrosz a halacskára, – látogasson meg bennünket
Dormándon.</p>
<p>Bálvándy mérges pillantást vetett a fiára, aztán egy segitségért
kiabálót Muki felé, csak aztán felelt. Ugy, hogy: se alatta, se
felette, – igért is, nem is. <span class="pagenum"><a name=
"Page_124" id="Page_124">-124-</a></span></p>
<p>– Csókolom a kegyes kezét… Valóban boldog lennék, ha abban a
szerencsés helyzetben lehetnék…</p>
<p>– Az tisztán magától függ.</p>
<p>– Persze, hogy persze, – evickélt a jó báró a hálóban, –
kötelességem is lenne…</p>
<p>– Szép magától, hogy annak vallja, – szoritotta összébb Ágnes a
hálót, – az emlékezőtehetsége, ugylátszik, végképp még sem hagyta
el.</p>
<p>Immár igen nagy cseppeket izzadott a Bálvándy homloka, ami kinos
volt reá nézve, mert nem illett megtörülköznie.</p>
<p>– A világért se!… Dehogy hagyott el, – nyekegte kinjában, – csak
a szemem romlott meg kissé: azért nem ismertem rá méltóságodra
azonnal.</p>
<p>Zsuzsa elnevette magát.</p>
<p>– Ugyan, apa, – kinozta meg öntudatlanul az apját még ő is, –
olyan a szemed ma is, mint a sasé.</p>
<p>– Hosszu távolságra, fiam, – hebegte Toncsi báró, – csak
hosszura…</p>
<p>Ezen már Ágnes is nevetett. Sőt végre valahára Muki is
kipukkanhatott feltünés nélkül. Ideje is volt, mert ugyse birta
volna tovább a tettetést.</p>
<p>– Nagyszerü, hahaha, hihihi, bruhahaha! – ontotta ki harsogva a
benne összegyült derültséget. – Pompásan kivágtad magadat.</p>
<p>A jámbor báró nem haragudott érte.</p>
<p>– Az ám, – mondta ujabb derültséget keltve, – ma igen bohókás
kedvemben vagyok.</p>
<p>S hogy hitelt biztositson a szavának, – (most már ugyis mindegy,
gondolta magában, az égboltozat rá nem szakadhat ráadásul,) –
végképp szabadjára eresztette akasztófahumorát. Mindenféle
csintalan szójátékot <span class="pagenum"><a name="Page_125" id=
"Page_125">-125-</a></span> talált ki kinjában, s feltálalta
valamennyi ősrégi adómáját. Csakhogy szóhoz ne juthasson tőle
Ágnes. (Ezt már az ösztöne sugta neki.)</p>
<p>És bevágott a kinok között született csalafintaság: a jó bárónak
sikerült magát a vénleánytól elszigetelnie egész az ebéd végéig.
Asztalbontás s a kölcsönös köszöntések lepergése után meg ugy
elszaladt még a gyermekeitől is, mintha sürgősen kergetnie kellene
valakit. Pedig csak a szobájába menekült. Ösztönét követve, magára
zárta az ajtót utána siető gyermekei orra előtt…</p>
<p>Zsuzsa ijedten nézett a bátyjára.</p>
<p>– Mi lelte apát? Olyan különös volt az egész ebéd alatt!</p>
<p>– Fogalmam sincs, – mondta Bálint, – leghelyesebb lesz, ha
megkérdezzük tőle. – S kopogtatott a zárt ajtón.</p>
<p>Bálvándy kinyitotta, de csak a fejét dugta ki rajta.</p>
<p>– Ne háborgassatok most, menjetek a másik szobába, olyan a
fejem, mint egy kád.</p>
<p>– Éppen azért, apa, eszelte Zsuzsa. – Könnyiteni kell rajta…
Csak nem félsz a tulajdon gyermekeidtől?</p>
<p>– Mi, hát erővel be akartok jönni?</p>
<p>– Igen, mondj el nekünk mindent.</p>
<p>Bálvándy eleresztette a kilincset. Bálint és Zsuzsa benyomultak
a szobába. A leány átkarolta atyja nyakét és hozzá törlészkedett,
mint egy hizelkedő fehér cica.</p>
<p>– Nos, mi baj?</p>
<p>– Isz, – nyögte az apa, – ha el lehetne mondani, de nem lehet.
<span class="pagenum"><a name="Page_126" id=
"Page_126">-126-</a></span></p>
<p>– Mindent el lehet mondani, apa, – jegyezte meg Bálint némi
szemrehányást eláruló hangon.</p>
<p>– Lehet a manóba, – tiltakozott az öreg, fia felfogása ellen, –
különösen, mikor az ember azt se tudja, hol a feje!… Hagyjatok
békében, mig valamennyire összeszedem az eszemet.</p>
<p>De Zsuzsa csak nem hagyta békén. Megfogta atyja kezét és lehuzta
maga mellé a kerevetre.</p>
<p>– Mi történt – kérdezte szeliden, mint anya, mikor gyermekét
faggatja, – közötted és Ágnes között?</p>
<p>Bálvándy letörölte végre homlokáról a verejtéket.</p>
<p>– Hü, hisz épp ez az, amit nem lehet elmondani.</p>
<p>– De történt valami?</p>
<p>– Történt ám, de nagyon is történt. Attól bolondult meg az a
hölgy…</p>
<p>– De apa! – csudálkozott Zsuzsa atyja modorán.</p>
<p>Az suhintott a kezével.</p>
<p>– Ne csodálkozzatok most a kifejezéseimen. Igenis:
megbolondult!</p>
<p>– Akar tőled valamit? – faggatta Bálint.</p>
<p>– Hüha, de akar ám. Hanyatt esnétek, ha tudnátok, hogy mit
akar.</p>
<p>– De most már tudnunk kell, – jelentette ki Bálint határozottan,
– a titkolódzás nem méltó hozzánk. Mi Bálvándyak mindig egy test és
egy lélek voltunk.</p>
<p>– Jó, – pukkantotta ki a meghajszolt férfiu elkeseredetten, – a
lelked rajta… Hát azt akarja, hogy elvegyem.</p>
<p>Zsuzsa összecsapta a kezét és nevetett.</p>
<p>– Ugyan, apa, alighanem képzelődöl. <span class=
"pagenum"><a name="Page_127" id="Page_127">-127-</a></span></p>
<p>Bálint már nem volt ilyen naiv… Ha képzelődés is, vélte, nagy
okának kell lenni, hogy ennyire kihozta atyját a sodrából.</p>
<p>– Miből kombinálsz? – kérdezte gyanakodó hangon. – Mert ok
nélkül senki sem juthat ilyen föltevésre… Miből merit az a nő
jogcimet arra, hogy elvétesse magát veled akaratod ellenére is?</p>
<p>Hát azt csak még se vallhatta be Bálvándy a gyermekeinek (ha egy
test és egy lélek volt is velük), hogy biz azt egy csókból
meritette, amit már házas korában lopott tőle. Megvetnék s egyben
bolonddá deklarálnák érte… De valamit mégis mondania kellett…
Miféle mesét gondoljon ki hamarjában?</p>
<p>Egyelőre nem erőltette meg az eszét… Majd előbb hideg
borogatásokat rak a forró fejére, tervezte, csak aztán próbálja
hasznát venni.</p>
<p>– Ne vallassatok most, kérte addig is gyermekeit, – mint valami
bünös. – Nem voltam én rossz soha, csak bolond néha. Egyszer majd
elmondok mindent magamtól, ha nyugodtabb leszek.</p>
<p>Zsuzsa és Bálint békét hagytak apjuknak…</p>
<p>Bálvándy magára maradt a szobájában. Borogatást ugyan nem rakott
a fejére, de belemártogatta egy párszor a mosdótálba. Aztán
csakugyan megpróbálta, hogy hasznát vegye az eszének. Nagysokára
sikerült is önmagával megállapodásra jutnia. Ugy határozott, hogy
inkább beleveti magát a nyilt csata forgatagába minthogysem örökké
gyötörje a kinos bizonytalanság érzése. Tisztázni fogja a
helyzetet, mert, vélte, az örökös bujkálással még csak jobban
összegabalyitaná. De ez a módja az önvédelemnek különben sem méltó
hozzá… Hiszen elvégre az is lehetséges, kapkodott <span class=
"pagenum"><a name="Page_128" id="Page_128">-128-</a></span> a
szalmaszálhoz, hogy Ágnes csak évődött vele az ebédnél: eszeágában
sincs, hogy a multra irányuló aposztroféit komolyan vegye. Az ő
korában rendes viszonyok között fütyül a nő a férfira.</p>
<p>Egyszóval, feltette magában Bálvándy, hogy beszélni fog
Ágnessel, ha nevetségessé is teszi magát ezzel. A fő, hogy tudja
magát mihez tartani. Különben hogy védekezzék?…</p>
<p>… A tépelődő, izgékony természetü ember semmitől sem irtózik
jobban, mint az életnek bizonytalan nyugtalanitó jelenségeitől. Az
ilyen inkább beleveti magát a legképtelenebb veszedelmekbe,
csakhogy elvesse gondját azoknak az apró, gyakran meg se indokolt
izgalmaknak, amelyeknek harcedzett férfi oda se néz, de őt aludni
sem hagyja, mint az érzékeny bőrü embert a bolhacsipés.
Természetes, hogy ez a tultengő nyugalomvágyból eredő idegesség
többnyire meggondolatlan, logikátlan tettekre ragadtatja az
emberét.</p>
<p>Bálvándy is eltévesztette az utat. A helyett, hogy kikerülte
vagy nyugodtan bevárta volna, hová esik: elhatározta, hogy nekimegy
a bombának, elkapja a levegőben s tovább lóditja, mielőtt
felrobbanna…</p>
<p>Isten csudája, hogy a dolog <i>véletlenül</i> sikerült neki…</p>
<p>Mielőtt felkereste volna Ágnest, még Mukihoz is beszólott
Bálvándy. Hátha megtud tőle valamit.</p>
<p>A beosztott életü férfiu éppen délutáni egészségi álmát aludta,
de azért örömmel felkelt az ő Toncsija kedvéért. Komolyságot
erőltetett magára, eltompitotta beszédmodorának szatirikus élét is,
hogy annál jobban beleugrassa Bálvándyt a bizalmaskodásba… Tudta,
hogy az gavallér ember létére a maga jószántából nem <span class=
"pagenum"><a name="Page_129" id="Page_129">-129-</a></span> fogja
neki elárulni, hogy Ágnes az ő megcsókolt felvidéki hölgye; viszont
érdekében állott, hogy rászoktassa a jó urat a hozzá való tökéletes
bizalomra. Különben hogy forgassa az ujja körül?… Elhatározta, hogy
taktikával csikarja ki belőle a diszkrét vallomást.</p>
<p>– Szervusz, bruderkám, foglalj helyet.</p>
<p>– Nem ülök le, pajtás, dolgom van, csak beszóltam egy
kicsit.</p>
<p>– No csak, el ne vidd az éjjeli álmomat <i>is</i>.</p>
<p>– Pardon, zavartalak, de mindjárt megyek, csak azt akartam veled
tudatni, hogy látogatást teszek hugod ő méltóságánál.</p>
<p>– Ugyan kérlek, – ravaszkodott Muki, – teljesen felesleges. A
hôtelélet ilyenre nem kötelez. Majd találkoztok ti még…</p>
<p>– Deiszen, – izgelődött Toncsi báró, – nem etikettről van szó.
Fontos beszédem lenne őméltóságával.</p>
<p>Mukira most maga a helyzet diktálta rá a humort.</p>
<p>– Ejha, – évődött a jámbor báróval, – alig egy órája, hogy
ismered és máris fontos beszéded van vele? Talán – tette hozzá
finom maliciával, – meg akarod őt is csókolni?</p>
<p>– Nem, – tiltakozott a jó ur szive mélyéből a gyanu ellen, –
nem, óh, nem.</p>
<p>– Akkor talán már tulestél rajta? – incselkedett Muki kacagva,
de olyan ártatlan képet vágott hozzá, hogy Bálvándynak eszeágába se
jött, hogy gyanura kapjon merész tréfájától. Inkább megdöbbent,
hogy barátja igy, <i>tudtán kivül</i> rátapintott az igazságra.
<span class="pagenum"><a name="Page_130" id=
"Page_130">-130-</a></span></p>
<p>– Ne tréfálj, kérlek, – hebegte, – az ügy igen komoly.</p>
<p>Mukinak minden erejére szüksége volt, hogy, ha csak a hangjában
is, megszólaltassa a szivét. A báró karjára fektette kezét és a
szeme közé nezett.</p>
<p>– Édes Toncsikám, – mondta szemrehányó hangon, – ha csakugyan
komoly az ügy, az lenne első kötelességed, hogy közöld velem. Avagy
nem tartasz igaz barátodnak?</p>
<p>Ezzel felállitotta a csapdát.</p>
<p>– Igen, igen, – makogta a jó báró, – de olyan természetü a
dolog, hogy indiskréciót követnék el, ha…</p>
<p>Itt megakadt, mert érezte, hogy féllábbal már bele is gázolt az
indiskrécióba.</p>
<p>A szemes Mukinak most már csak egyet kellett rajta lóditania,
hogy nyakig benne legyen.</p>
<p>– Ugyan kérlek, – korholta barátját, – ez kicsinyes és
tulhajtott felfogás. A diskréció egy neme a titkolózásnak, az pedig
széjjel választja az embereket. Nem lehetne se barátság, se
szerelem a földön, ha törvénynyé emelnénk a föltétlen titoktartás
kötelezettségét. Ezzel a kétszinüsködés jogát szentesitenénk.</p>
<p>A nyakatekert okoskodás nem ütött be egészen. A báró még
hadonászott egy kicsit.</p>
<p>– Nem tehetem, barátom, nem tehetem, némileg téged is érint az
ügy.</p>
<p>Muki kénytelen volt friss csalétket elhelyezni a tőrbe.</p>
<p>– Látod pajtás, – mondta elegikus hangon, – előbb-utóbb ugyis
kitalálom, mi közös ügyed lehet neked Ágnessel. Hiszen eleget
beszél a helyzet maga. Husz év óta nem láttad hugomat, tehát a ti
ügyetek <span class="pagenum"><a name="Page_131" id=
"Page_131">-131-</a></span> régi keletü. Ágnes is elég világosan
példálózgatott rá, a te elfogultságod is elég ékesszóló: itt könnyü
kombinálni. Fiatalok voltatok, – rukkolt ki hirtelen, – te holmi
ártatlan meggondolatlanságra vetemedtél a hugommal szemben, amiből
az alighanem tőkét csinált magának szegény; téged meg a
lelkiismereted bánt, hogy tartozásodat vele szemben be nem
válthatod… Beszélj: mi történt köztetek?</p>
<p>Ez az áttetsző okfejlesztés már végképp levette Bálvándyt a
lábáról. Oly ép és erős volt a Muki logikájának valamennyi
láncszeme, hogy a <i>bünös</i> nem is próbált ellene védekezni:
vallott.</p>
<p>– A te kuzinod volt az a bizonyos felvidéki hölgy, akit
megcsókoltam annakidején.</p>
<p>Mukinak ebben a pillanatban minden szinjátszó tehetségére
szüksége volt, hogy szégyent ne valljon a szerepével. Csudálkoznia
kellett, meg kellett botránkoznia, egyben vigasztalnia kellett
barátját és mégis meg kellett tartania az uri előkelőséget. S
mindezt egy füst alatt, lehetőleg egy mondatban kellett kifejezésre
juttatnia.</p>
<p>Ám jó szinész volt Muki: kitünően oldotta meg a müvészi
feladatot.</p>
<p>– Óriási! – kezdte a játékot a csudálkozással. – Ezt nem
tételeztem volna fel rólad, – folytatta a megbotránkozással, – uri
leánynyal szemben az ilyes dolog nagy léhaság… No de – végezte a
vigasztalással. – most már ugyis hiábavaló minden skrupulus: a
dolog megtörtént s oly régen történt, hogy kár belőle kázust
csinálnotok.</p>
<p>Elhallgatott. Olyan komoly és előkelő volt, mint <span class=
"pagenum"><a name="Page_132" id="Page_132">-132-</a></span> egy
gyóntató francia abbé, miután a gyilkosnak bünbocsánatot adott.</p>
<p>Jó Bálvándy sajnálta is, hogy nem pap, mert igen szeretett volna
neki kezet csókolni. Mintha csak az ő szive közepéből szedte volna
ajkára a szót… Igaz, leszidta, de azt megérdemelte, ám rögtön
hozzátette, hogy kázust nem lehet a dologból <i>csinálniok</i>.
Azaz se neki, se Ágnesnek. Le kell nyelnie az egészet, el kell
felejtenie… Tökéletesen igy itélte meg ő is a helyzetet.</p>
<p>– Muki, – hálálkodott a jó ember, – ah, drága Muki, nagyot
könnyitettél a szivemen. Te nemcsak nagylelkü vagy, de bölcs is,
büszke vagyok rá, hogy bizalmadra méltattál.</p>
<p>– Szóra sem érdemes, majd magam is beszélek Ágnessel.</p>
<p>– Te drága barát!…</p>
<p>– Bár – folytatta Muki, megjegyzésre se méltatva barátja
hálákodását, – azt hiszem, elefánt helyett legyet csapok agyon.
Ágnesnek aligha jut eszébe, hogy egy husz év előtti fiatalkori
komédiádat ma is komolyan vegye.</p>
<p>Ravaszságának egy picinyke árnyalata se érzett meg a hangján és
szavain.</p>
<p>Toncsi olyan puha lett, hogy Muki bátran rákenhette volna
kenyérre vaj helyett.</p>
<p>– Mit tanácsolsz, drágám? – kérdezte. – Minden tanácsodat vakon
fogom követni… Hát azt tartod, ne beszéljek ő méltóságával?</p>
<p>Muki ugy tett, mintha gondolkoznék, aztán igy felelt:</p>
<p>– Hiszen beszélhetsz vele. Sőt jobb is, ha én <span class=
"pagenum"><a name="Page_133" id="Page_133">-133-</a></span> csak
szükség esetén avatkozom bele a dolgotokba. Tudod, – magyarázta, –
a női lélek érzékenységét felesleges módon megilletni legalább is
szükségtelen. Intézzétek el a magatok dolgát egymás között.
Meglátod, nevetni fogsz a skrupulusaidon s Ágnes alighanem még
jobban fog nevetni rajtuk.</p>
<p>Nem nevetett biz azon senkise, csak maga Muki. De volt is mit
nevetnie. Hogy még olyan ember is akad manapság a világon, aki
azért fél egy asszonytól, mert megcsókolta valamikor. És gyötri
magát, harcban áll a lelkiismeretével, a helyett, hogy fütyülne a
komédiára! Vakon, ész nélkül gabalyitja össze bolondos regénye
szálait s kiteszi magát annak, hogy utóvégre is megfogódjék
önkötötte hálójában… Azaz, hogy – vélte Muki, – ez a föltevés még
igy is merész egy kicsit. Annyi bolondot csak még sem csinálhat még
a jámbor Bálvándy sem, amennyi a tökéletes megbolonduláshoz
szükségeltetik. A nélkül pedig hiába töri magát Ágnes: a nagy halat
csak ugy foghatja meg, ha az a maga jószántából kéredzkedik bele a
hálójába. Ilyen hal pedig aligha akadt ezideig a
földgolyóbison.</p>
<p>… Muki természetesen rosszhiszemüleg jósolta Bálvándynak, hogy
simán fog végezni Ágnessel, valójában azt hitte, hogy a makacs
aggszüz ugy széjjel fogja szedni az amugy is széthulló jellemü
embert, hogy csak győzze ismét összeszedni.</p>
<p>Pedig, bár alig hihető, csalódott…</p>
<p>… A jó Toncsinak talán a nászéjszakáján sem volt olyan ragyogó a
képe, mint amikor egy hosszu órai lélekemelő szórakozás után (ő
legalább igy fejezte ki magát) kilépett az Ágnes szobájából. Oly
könnyünek érezte imént még izzó fejét és lábait, mint egy
struccmadár. <span class="pagenum"><a name="Page_134" id=
"Page_134">-134-</a></span> Nem is szaladt, röpült, mig a Muki
ajtajához nem ért. Ugy megragadta a kilincset, hogy a markában
maradt. Észre se vette. Eldobta a haszontalan rezet, aztán
belevágta magát egy karosszékbe és elkezdett kelepelni:</p>
<p>– Hallod-e pajtás, én ilyen magas müveltségü urhölgygyel, mint a
te kuzinod, még álmomban sem találkoztam! Micsoda hájas ökör
voltam, hogy annyira félreérthettem!… Olyan magasan áll felettem,
mint a Csimborasszó a vakondturás felett… Tudod, mit mondott, mikor
rettenetes kinlódások között nagysokára megkérdeztem tőle, hogy
tulajdonképpen mit akar velem?… Hahaha, nevetni fogsz te is! – Azt
mondta, hogy jó barátságban akar élni egy olyan kedves, előkelő
urral, mint amilyen én vagyok… Hihihihi, – rapszódiázott a jó báró,
– én előkelő? Fenét! Most látom csak, milyen kocsis voltam teljes
életemben! Egy ilyen nagyszabásu urnőt meggyanusitani!… Hehehe, –
őrjöngött a derék ur örömében, tudod mi véleményen van a
csókunkról? Azt mondta az angyal, – esküszöm, hogy szóról-szóra
citálom a szavait, – azt mondta és még el se pirult hozzá, csak a
szeme fényesedett meg, mondom, azt mondta: édes báró, igaz, hogy
azzal a hirtelen csókkal, amelylyel engem megilletett, elzárta
előlem az oltárhoz vezető utat, mert azt tartom, hogy egy
becsületes leánynak életében csak egyetlen férfit szabad
megcsókolnia, mindazáltal nem haragszom magára. A maga csókja egy
szép emlék nekem, mint az a virág, amit egy kedves, boldog nap
megörökitése végett tesz el az ember az imádságos könyvébe s sirva
fakad tőle, ha tiz-husz év multán reá akad. <span class=
"pagenum"><a name="Page_135" id="Page_135">-135-</a></span></p>
<p>Muki csak hallgatott idáig. De tovább már nem győzte türelemmel
a szóáradatot és a csudálkozást.</p>
<p>– És te, – vágta el hirtelen a báró szavát – mit mondtál
neki?</p>
<p>– Azt mondtam neki, hogy egy irtó pimasz vagyok, váltig attól
drukkoltam, hogy számonkéri tőlem az ellene vétetteket és
megigértem neki, de meg is teszem, hogy ezentul én is könnyezni
fogok, ha arra az eszményi csókra visszagondolok.</p>
<p>– Ejha!</p>
<p>– Semmi ejha, – hangoskodott Bálvándy, – tudod is te, hogy mi a
poezis? A poezis, barátom, előbb-utóbb utóléri az embert és
mondhatom, nagy élvezetet okoz annak, akinek van szive.</p>
<p>De erre már megint nevetett Muki.</p>
<p>– Vigyázz, pajtás, mert még csakugyan bele találsz szeretni a
Sapphodba.</p>
<p>– Eh, – s hevesen gesztikulált a báró, – a te cinizmusod
egyenesen szentségtörés. Ugy tisztelem ő méltóságát, mint az
angyalokat, a mint hogy az is.</p>
<p>– Hihihi.</p>
<p>Valósággal dühbe jött az Ágnes késői lovagja.</p>
<p>– Mit nevetsz?</p>
<p>– Csak szabad nevetnem!</p>
<p>– Igen, de hadd tudjam az okát!</p>
<p>Muki igen belejött a mulatozásba.</p>
<p>– Azt nem kötöm az orrodra, – ingerkedett Bálvándyval.</p>
<p>Az, miután feljebb már nem srófolhatta a méltatlankodását,
irányt változtatott: elkezdte Mukit leckézteni.</p>
<p>– Hallod-e, te ember, tiszta szerencse, hogy meg <span class=
"pagenum"><a name="Page_136" id="Page_136">-136-</a></span> nem
házasodtál. Annyit értesz a női lélek rejtelmeihez, mint tyuk az
ábécéhez. Agyon kínoztad volna magát Xantippe asszonyt is… Hü,
barátom, nem addig van a’. Az asszony olyan, mint a virág. Ahhoz
nem szabad szentségtelen kezekkel hozzányulni.</p>
<p>– De megcsókolni szabad, – incselkedett Kátó urral Muki.</p>
<p>– Ne izélj… Az egészen más, – röstelkedett Kátó ur. – Hiszen
látod, hogy azért nem haragszanak meg az asszonyok… Elmondtam
neked, hogy a csók olyan, mint egy préselt virág.</p>
<p>– Hahaha.</p>
<p>– Ne nevess, mert dühbe hozol.</p>
<p>– Hiszen elég dühös vagy már igy is.</p>
<p>– Hát osztán, jogom van hozzá.</p>
<p>– Persze, hogy jogod van.</p>
<p>– Ne ingerelj, kérlek.</p>
<p>– De megnőtt az agyarad! Az imént még azt se tudtad, hol áll a
fejed, nálam kerested és most…</p>
<p>Bálvándy észbe kapott.</p>
<p>– Pardon, pajtás, – kérte a bocsánatot, – tudod, én olyan
hirtelen szivü ember vagyok, nem akartalak megbántani. Te vagy az
én legjobb barátom s a hugod… a hugod – hebegte, – a legjobb
barátnőm… Együtt fogunk vacsorálni, ugy-e? – Kérdezte hirtelen
fordulattal.</p>
<p>Muki vállat vont.</p>
<p>– Ti vele vacsorázhattok, én a kaszinóba megyek.</p>
<p>– Ejnye, ejnye, nem halaszthatnánk a dolgot holnapra?</p>
<p>Halaszthatnánk? Hát velem jössz?</p>
<p>– Ha ma együtt vacsorázunk, veled megyek. <span class=
"pagenum"><a name="Page_137" id="Page_137">-137-</a></span></p>
<p>– Szerelmes vagy, vagy mi a manó? – csudálkozott Muki most már
egész komolyan.</p>
<p>– Az ördögbe, – mérgeskedett a jó báró, – a te szádat be kéne
ragasztani!</p>
<p>– Kár lenne érte…</p>
<p>– Hát mi lesz?</p>
<p>– Nem bánom, – mondta Muki, – veletek vacsorázunk, ha a hugom
beleegyezik.</p>
<p>– Ugyan, kérdezd meg tőle.</p>
<p>– Éppen azt akarom… Várj, mig visszajövök.</p>
<p>Nem azt akarta Muki: egész egyebet akart Ágnestől megkérdezni.
Nem tudta, hányadán áll a csudálatos teremtéssel: tisztába akart
vele jönni… Berontott a szobájába minden bejelentés nélkül…</p>
<p>– Mi lelt téged, Ágnes?</p>
<p>– Nincs nekem semmi bajom.</p>
<p>– Lemondtál Bálvándyról?</p>
<p>– Eszembe sincs.</p>
<p>– Azt mondtad neki, hogy csak a barátságára reflektálsz…</p>
<p>– Hát azt mondjam neki, hogy férjnek akarom megfogni?</p>
<p>Nyiladozott már a Muki szeme.</p>
<p>– Ahá, hát taktika…</p>
<p>– Dobbal nem fogok verebet fogni…</p>
<p>– De megfogni akarod?</p>
<p>– Ugyan kérlek, – méltatlankodott Ágnes, – csudálom, hogy ily
kevéssé ismersz, holott azt állitod, hogy több eszed van, mint
nekem.</p>
<p>Muki belátta, hogy elméje az egyszer nem fejtett ki elég
leleményességet. Gondolhatta volna, hogy a ravasz leány csak
játszott Bálvándyval, hogy annál <span class="pagenum"><a name=
"Page_138" id="Page_138">-138-</a></span> könnyebben megfoghassa,
ha arra kerül a sor. A jó ur önvédelmi készségét, gyanuját akarta
elaltatni, hogy megkönnyitse a győzelmét, valaminthogy könnyebb az
alvó tábort bekeriteni, mint áttörni a harcvonalat…</p>
<p>– Jól van Ágnes, – mondta kissé szégyenkezve, most már értelek s
ahhoz tartom magamat… Holnap a kaszinóba viszem az emberedet s
megkártyáztatom, holnapután meg a klubba cipelem s megkóstoltatom
vele a politikát.</p>
<p>– A kártyázással, – mondta Ágnes sebesen, – várhatsz.</p>
<p>– Hogyhogy? Az is benne van programmodban.</p>
<p>– Egyelőre kitöröltem.</p>
<p>Muki vállat vont.</p>
<p>– Azt se bánom, – monta cinikusan, van nekem kitől nyernem.</p>
<p>Ágnes összehuzta szemöldökét.</p>
<p>– Ki akartad fosztogatni?</p>
<p>Muki felszisszent.</p>
<p>– Barátom, ezt a csunya szót ne használt ellenem, ahhoz
legkevésbé neked van jogod, mert én csak a kabátját akartam lehuzni
az emberednek, te pedig a vérét szándékozod kiszivni. Hahaha!</p>
<p>Diszharmónikusan, csunyán nevetett és otthagyta Ágnest bucsuszó
nélkül. <span class="pagenum"><a name="Page_139" id=
"Page_139">-139-</a></span></p>
<h2>TIZENEGYEDIK FEJEZET.<br />
A fogadalom.</h2>
<p>A Bálvándy hirtelen fordulásának: az Ágnessel való
összegyönyörködésének meg volt a maga lélektani oka. Az aggszüz
akkora terhet vett le a jó ur lelkéről, hogy el kellett vesztenie
az egyensulyt. A vis inertiae (mert a lelkiekre nézve is áll ez a
fizikai törvény) belelóditotta a másik szélsőségbe: rettegését
bizalommá, sőt bizonyos fokig vonzalommá változtatta át.</p>
<p>Tehát semmi csuda sem volt abban, hogy Bálvándy, örömében és
hálaérzésből szinte kereste ezentul az Ágnes társaságát; étkezési
rendjét is ugy állapitotta meg, hogy az ebéd és vacsora idejét
együtt tölthesse vele.</p>
<p>Sokkal meglepőbb volt (tekintetbe véve az Ágnes minden nőies
kellemet nélkülöző, mondhatni nyers modorát) az, hogy rövid pár nap
alatt a Zsuzsa bizalmát, sőt szeretetét is megnyerte a vén leány.
Mi több, a Bálintét is… Az esze tett-e hatást a fiatalokra, vagy
talán éppen az a körülmény, hogy nem tudott hizelegni: minden
szavának érc-értéke, csengése volt?… Ki tudja.</p>
<p>A mai társadalomban, ahol apró illemszabályok és megtévesztő
figyelmességek cafrangjaiban kallódnak el a legnagyobb igazságok:
mindenesetre imponáló jelenség az az ember, aki szembe mer szállani
az elkönyvelt konvencióval s keresztül gázolván valamennyi
érdekkörön, csak a maga egyénisége ősjogait tartja szem előtt.</p>
<p>Ehhez nagy merészség kell. És jellem. A gyengének, ha feje fölé
akar nőni, kitöri a nyakát a tömeg.</p>
<p>Ágnes pedig biztonságban érezte magát a poziciójában.
<span class="pagenum"><a name="Page_140" id=
"Page_140">-140-</a></span> És ezen a ponton találkozott az
egyénisége a Zsuzsáéval (a természetét követte az is minden
vonalon), azzal a különbséggel, hogy ő testi és lelki szépségével
hóditotta meg a maga számára azt az immunis területet, amelyen
szabadon fejleszthette istenadta erényeit, – Ágnes ellenben
akaraterejével diadalmaskodott az embereken.</p>
<p>Mindegy: lelki rokonok voltak. Némi tekintetben Bálinttal is.
Bár annak a jelleme még nem alakult ki egészen. Az érce nem hült
még ki: a szélsőségek lángjában olvadozott. Tulhajtotta érzéseit,
szuperlativuszokban élt. A szeretete rajongás volt, ellenszenve
gyülölet. Itélete kegyetlenség volt, nagylelküsége esztelen
érzelempazarlás. Egyszóval a megállapodottság egyensulyozó ereje
hiányzott még belőle. Bár már ő sem volt messzire attól, hogy
végképp kialakuljon a férfiassága. Mert öntudatában volt hibáinak…
Ágnest alighanem azért becsülte nagyra, mert ő benne megtestesülve
látta azt, ami az ő jelleméből hiányzott: a föltétlen nyugalmat,
biztos itélőképessége, csalatkozhatatlan tárgyilagosságot.</p>
<p>Tény, hogy ezek a ritka adományok nagy mértékben meg voltak
Ágnesben. Talán nagyobb mértékben is a <i>kelleténél</i>. Mert ami
természetes vonása a férfijellemnek: gyakran ellenszenvessé, sőt
groteszkké teszi a nőt. Akár a bajusz. De megforditva is áll a
tétel: az édeskés, bájos és kopaszszáju férfi visszataszitó. A
természet érték- és munka-megosztása körül előforduló minden
rendellenesség rikit, izgatja és ingerli az embert, mint fehér
holló a feketét… Mi természetesebb ennélfogva, minthogy az ilyen
elvétett lény exponált helyzete folytán minduntalan szembekerül
azzal a környezettel, <span class="pagenum"><a name="Page_141" id=
"Page_141">-141-</a></span> amelyben él. S a maga erejére lévén
hagyatva, nevetségessé válik ha gyenge, gonoszszá, ha erős.</p>
<p>Az Ágnes megátalkodott akaratenergiájának, ellenséges érzéseinek
s harckészségének (ami mindenha magán viseli a gonoszság látszatát)
kifejlesztésében az életviszonyoknak alighanem nagyobb része volt,
mint vérbeli ösztöneinek. Ki tudja, hogy azon esetben, ha más
kedvezőbb miliőbe helyezi vala őt a sors: nem-e simultak volna el
idővel érdes, férfias jellemvonásai, nem-e győzedelmeskedtek volna
rajtuk a nőiség örökszép, lélekemelő törvényei?</p>
<p>… (Megfelelhet rá az, aki végig olvasta ezt a történetet.)</p>
<p>… A szülői házban örökös önvédelemre és küzködésre volt Ágnes
kárhoztatva. A szigoru eszü és éplelkü leány megutálta azt a hazug
miliőt, amelyben a szónak semmi értéket sem tulajdonitottak: az
emberek áltatták egymást, titkolóztak, kétszinüsködtek, mintha
ellenségei lettek volna egymásnak… Az igazsághoz és igazságossághoz
nem volt sem atyjának, sem anyjának a legcsekélyebb érzéke sem,
holott ő neki szinte fizikai fájdalmat okozott minden idétlenség és
szükkeblüség, ami a természeti, kiváltképpen az emberi törvényekkel
ellenkezett… Kis leány korában csak türt a dresszura igájában,
később elmakacsodott, a végén, mire felnőtt, nem birt többé
magával, de nem is akarta magát fegyelmezni: kifejezést adott
annak, ami a lelkén feküdt. S ezzel örökös ellenkezésbe keveredett
szüleivel. Megrótta azok megalómániáját, amelyet valószinüleg ugy
örököltek jobbágytartó őseiktől s ami a minden vonalon győzedelmes
korszellemmel szemközt csak nevetségessé tette őket, a helyett,
hogy (mint ahogy <span class="pagenum"><a name="Page_142" id=
"Page_142">-142-</a></span> ők hitték) tekintélyüket, emberi
méltóságukat gyarapitotta volna… A cseléd emberszámba se ment a
dormándi kastélyban. Anyja legkisebb indulatrohamban, sőt néha
rosszhiszmüleg is megvádolta cselédjeit: hazugsággal, lopással, ami
éppen eszébe jutott. Mert idegei megkivánták ezeket az apró
izgalmakat.</p>
<p>Ágnes ilyenkor pártfogásába vette a becsületében könnyelmüen
megsértett embert s kikelt anyja ellen. De nem félt ő az atyjától
sem. Nem egyszer megesett, hogy nyiltan szemére hányta, – (holott
senkinek sem ártott vele, sőt azt se kivánta senkitől, hogy
komolyan vegyék), – szemére hányta apró, ártatlan füllentéseit.
Ifjukori szerepléseivel való dicsekedéseért és nagyzolásáért pedig
ugyszólván minden egyes esetben lekicsinyelte őt.</p>
<p>Szülei mindezért ellenséget láttak a leányukban, holott az csak
istenadta természetének engedett szabad folyást. Látta,
tapasztalta, hogy az öregek csupa idegességből mindenkit
lenyügöztek, akit hatáskörükbe vet a sors – ő pedig nem tudta
elviselni ezt a patriarkális zsarnokságot: nem akart belefásulni.
Erős függetlenségi és szabadságérzések laktak a szivében s azokat,
mint isteni eredetü jogait, fölébe helyezte mindeneknek. Egyszóval,
nem asszimilálódott a neki nem tetsző környezettel… Ilyenformán
hovatovább mind egyénibb és makacsabb lett a jelleme. S a gonoszság
bélyegét rásütötte a látszat után induló közvélemény.</p>
<p>Nem ok nélkül pedig, mert például a Bálvándy ellen tervezett
hajszája már csakugyan magán viselte a megátalkodottságnak és
esztelen erőszakosságnak nemcsak a látszatát, de bizonyitékainak a
nyomait is. Ágnes valóban gonosz és kegyetlen volt akkor, mikor
<span class="pagenum"><a name="Page_143" id=
"Page_143">-143-</a></span> egy elképzelt, avagy makacs
rabulisztikával azzá erőszakolt jogcim alapján üzőbe vett egy
férfit, nem gondolva annak érzelmeivel, sőt családja boldogságával
sem: csak a maga érdeke vezérelte, vagy talán az se, csak a
győzelem vágya; erősebb akart lenni mindenkinél; az eredményért
képes lett volna magát az eredményt is megsemmisiteni. Mint a
macska, amely agyonhajhászsza az egeret s nem eszi meg.</p>
<p>Ez hát egy kegyetlen vonása volt a vén leánynak, de emberi
azért. Az önzésből alakult ki, ami a legtipikusabb emberfaji
tulajdonság… És Ágnesnek különösen nagy oka volt az önzésre.
Egymagában állt, senkise szerette, a mindenségből csak annyi volt
az övé, mint amennyit abból magának meg tudott hóditani. Mi
természetesebb, mint hogy a nehezen szerzett harcbért nem akarta
másokkal megosztani s mind intenzivebbé lett, szinte idétlen nagyra
nőtt a harckészsége! Miután nem volt senkije és semmije, egy külön
kis világot akart magának teremteni, amely fölött ő leendett az
ur…</p>
<p>… Akárhogy volt is: tény, hogy Zsuzsa és Bálint tisztelték, sőt
megszerették Ágnest… Ösztönből?… (Mert biz ő nem becézte őket, nem
udvariaskodott velük…) Lehet, hogy az is hozzájárult, a
rokonszenvük megerősitéséhez (pedig azt mondják, hogy ritkán csak
az ártatlan emberek ösztöne), de biztos, hogy a viszonyok is…
Érzéseik főinditékának azonban mégis csak magában Ágnesben kellett
rejlenie.</p>
<p>A minthogy csakugyan ő volt az, aki először közeledett a
fiatalokhoz. Szinte kereste a Bálint társaságát, hogy eszmét
cserélhessen vele s örült neki, hogy a képzett, okos fiatalemberben
méltó vitatársra talált. <span class="pagenum"><a name="Page_144"
id="Page_144">-144-</a></span></p>
<p>És a tudományos vitatkozás terén már egy csöpp önfejüséget sem
árult el a vénleány. Sőt mondhatni: türelmes, nőiesen gyöngéd volt
a Bálint véleményének meghallgatásában. Ha meggyőzte őt,
készséggel, sőt örömmel ismerte el a maga tévedését és az ő igazát.
Az ilyes önbelátásnak pedig nagy a lelkeket összeforrasztó és
hóditó ereje…</p>
<p>A Zsuzsa vonzalmának is meg volt a lélektani oka: az a
komolyság, amelylyel Ágnes a leánykával beszélt. Annak uj volt ez a
megbecsülő modor és végtelenül hálás volt érte. Az emberek
gyönyörködtek benne, élvezték a testi és lelki szépségeit s bár
mindenki szerette, ugy bántak vele, mintha nem is lenne öncélu
lény, hanem a mások esztétikai élvezeteinek a tárgya. És ime, akadt
végre egy nő: egy fölényes eszü, előkelő dáma, aki észre se vette
rajta azokat az értékeket, amelyekhez a természet ajándékából
jutott, ellenben megbecsülte benne azt, amit meg mások nem vettek
nála észre: önszerzette müveltsége és jelleme kvalitásait…</p>
<p>Ám ezeken a lélektani okokon kivül a viszonyok is nagyban
hozzájárultak a leányka rokonszenvének kifejlesztéséhez. Egy az,
hogy Zsuzsának, mióta meghalt az anyja, alig volt egy női ismerőse
is. Egy boldogság után áhitozó sejtelmes leánysziv pedig alig tud
meglenni bizalmasság nélkül; holott vannak olyan dolgok, amiket egy
fiatal nő atyjának sem mondhat el. Ágnes volt az első nő, akivel
Zsuzsa, mióta nyilladozni kezdett a szive, életében találkozott s
akit bizalmára méltónak itélt.</p>
<p>Azonkivül a férfiak életmódja is egymásra utalta <span class=
"pagenum"><a name="Page_145" id="Page_145">-145-</a></span> a két
nőt. Bálint nem őrizhette folytonosan hugát. Bálvándyt meg váltig
hajszolta a mentora, Muki: kaszinóból klubba cipelte, ugratta,
lumpoltatta, egyszóval megismertette vele a pesti életet. Zsuzsának
gyakran magára kellett volna maradnia a szállodában minden gardedám
nélkül, ha Ágnes a saját ötletéből és jószántából föl nem ajánlja
vala Bálvándyéknak a maga társaságát a szép leány számára, még
pedig annyi közvetlenséggel, mintha mi sem lett volna
természetesebb. Sőt egy pár nap mulva még tovább ment Ágnes:
magához vette Zsuzsát hálásra is, azzal az indokolással, hogy a
késő éjjel hazatérő férfiak zavarják őt az alvásban, ő meg ugyis
unja magát egyedül…</p>
<p>Bálvándynak esze ágába se jött az Ágnes ajánlkozásán
megütköznie, sőt biztos és jó kezekben tudván leányát, örült annak.
Még jobban Zsuzsa.</p>
<p>Muki csak csudálkozott… Mi lelte az önző teremtést, hogy egy
szép fiatal leánynyal igy összebarátkozott? Hiszen a szépekre
rendesen irigyek a csunyák! Avagy számitásból tette, hogy ezzel is
közelébb férkőzzék az atya szivéhez? Már arra is pályázik, nemcsak
a birtokára?…</p>
<p>Csudálkozott Muki, de egyébként nem törődött az ügygyel. Nem
sokat törte fejét huga problemáján, (egy kis sportnak tekintette
immáron az egész furcsa komédiát) – teljesen a maga problemájával
volt elfoglalva…</p>
<p>… Zsuzsa az Ágneshez való átköltözése napján (mikor az urak
először mentek a kaszinóba), egy szobában hált Ágnessel. Másnap
azonban (bár ellenezte a vénleány) atyja külön szobát nyittatott
neki az Ágnesé mellett. Azt azonban alig vette Zsuzsa igénybe.
<span class="pagenum"><a name="Page_146" id=
"Page_146">-146-</a></span> Csak éppen hogy meghált benne. Különben
sülve-főve volt Ágnessel. Még a toalettjét is az ő szobájában
végezte: ott fésülködött és (azt nem engedte el neki) fésülte az
Ágnes haját is. Vágyott idős barátnője közelségére. Ha az helyet
foglalt, melléje telepedett, ha felállott, ő is felugrott:</p>
<p>– Parancsolsz valamit?</p>
<p>Szolgálatkész, figyelmes, házias volt vele szemben, akárcsak az
édesanyja lett volna.</p>
<p>És Ágnes igénybe is vette a szolgálatkészségét, ami igen jól
esett a kedves leánynak. Még a keztyüjét is megfoldozta neki…
Föltétlen őszinteség és nyugodtság jellemezte a két nő egymáshoz
való viszonyát. Szerették egymást, a nélkül, hogy csak egy
fölösleges szót is pazaroltak volna kölcsönös rokonszenvük
kifejezésére.</p>
<p>Mindössze hogy Zsuzsa egyszer fésülés közben megdicsérte az
Ágnes haját.</p>
<p>– Szép hajad van, Ágnes néni.</p>
<p>– Mindenesetre sok a hajam, – vállalta Ágnes a bókot, – de az
nem lényeges, mert ugy sem felejteti el, hogy nem vagyok szép.</p>
<p>Zsuzsa kissé zavarba jött, de Ágnes tőle alig feltételezhető
tapintattal azonmód elejét vette az elfogódottságnak.</p>
<p>– Ne tiltakozzál lelkem, én ugy sem adok a testi szépségre
semmit… Az embernek, – fejtegette bizarr felfogását, – ha szép,
minden az ölébe hull. De csak egy darab ideig: ameddig a fiatalsága
tart. Aztán jön a kiábrándulás, a csalódás keserüsége, a tehetetlen
vergődés, mert hiszen természetes, hogy egy elkényeztetett nő nem
tud abba belenyugodni, hogy az emberek <span class=
"pagenum"><a name="Page_147" id="Page_147">-147-</a></span>
megváltozzanak vele szemben. És segiteni nem lehet a bajon. Az
öregség nyomasztó teherként nehezedik a lelkére. Ha van fantáziája,
multja emlékeivel próbálja magát vigasztani, ha önérzete nincs,
életunttá lesz, terhére válik önmagának is… A szépség – végezte
Ágnes szavait, – elámitja a nőt, elzárja előle a lelkeket. A szép
nőnek mindenki hazudik, az meg hisz mindenkinek… Jobb szeretem,
hogy csunya vagyok. Engem az öregség nem fog bántani.</p>
<p>Zsuzsára olyan hatással voltak ezek a szavak, hogy szinte
szeretett volna maga is megcsunyulni. Lehangolta a szépsége.</p>
<p>– Persze, – mondta halkan, mintha magában beszélt volna, – az
ember sohase tudhatja, hogy ki szereti igazán.</p>
<p>– Azt ugy se tudhatja, – állitotta Ágnes, – az emberek többnyire
hazudnak itt nálunk. Kétszinüek, mert szégyenlik elárulni igazi
érzéseiket. Aztán kényelmesebb is hizelegni, mint az őszinteség: az
egy hazugságokon épült társadalomban mindig nagy ballaszt.</p>
<p>A szép leány egy pillanatra abbahagyta a fésülést, leejtette
mezitelen, rózsás karjait.</p>
<p>– De hiszen, – sóhajtott fel, – valakibe mégis csak meg kell
bizni, a nélkül kétségbeejtő lenne az élet!</p>
<p>– Egy-két becsületes ember mindig akad, – oktatta Ágnes, – és ez
elég; ezen a ponton a kevés több a soknál. Különben – tette hozzá –
annak, akinek gazdag a lelki világa, arra sincs szüksége: az meg
tud élni egymagában is. Példa vagyok rá jómagam…</p>
<p>Zsuzsa folytatta a fésülést. Egy kérdés kérezkedett az ajkára,
de nem merte kimondani. Ám fölvilágositotta <span class=
"pagenum"><a name="Page_148" id="Page_148">-148-</a></span> Ágnes
(mintha csak belelátott volna a leány lelkébe) kérdezetlenül
is.</p>
<p>– Látod, – folytatta megkezdett elmélkedését, – engem senkise
szeretett soha. Még a saját szüleim se. Igaz, csunya voltam és
önfejü. Afféle kellemetlen gyermek, aki nem válik diszére
családjának és – ime mégis megvagyok. Sőt szeretek élni. Harcban
állok az emberekkel, de az engem nem sujt le, megszoktam a
küzdelmet, az az én elemem. S ha lehajtom esténkint a fejemet s
elmondom a mindennapi imádságomat (mert vallásos vagyok ám),
boldognak érzem magamat. Miért? Mert tudom, hogy annak az
ellenszenvnek, amelyet környezetem velem szemben táplál, nem én
vagyok az oka. Én olyan vagyok, mint amilyennek Isten megteremtett,
a környezetemben van a hiba.</p>
<p>A nietzschei tétel vakmerősége valósággal elbűvölte Zsuzsát.
Megérezte benne a magasabb igazságot, amit csak rabulisztikával
lehet (látszólag) megdönteni: a korlátolt tömeggel szemben mindig a
kiváló egyesnek van igaza… Ibsen is azt vallja a Népgyülölőben.</p>
<p>Az egyszer nem is állhatta meg a leányka, hogy kifejezést ne
adjon elragadtatásának. Lehajolt az Ágnes kezére és loppal egy
csókot lehelt reá.</p>
<p>A vén leány világéletében sem tapasztalt ennyi gyöngédséget
senkitől. Szinte megijedt a kézcsóktól.</p>
<p>– Mit csinálsz, Zsuzsa?</p>
<p>A szép, édes teremtés erre még jobban elolvadt. Leborult idős
barátnéja lábaihoz és ölébe hajtotta fejét.</p>
<p>– Szeretlek Ágnes, – mondta, – ennyi az egész… Mikor beszélni
kezdtél magadról, megszántalak egy pillanatra, aztán csudálattá
változott a szánalmam, most meg már szeretlek is. <span class=
"pagenum"><a name="Page_149" id="Page_149">-149-</a></span></p>
<p>Az aggszüz fel se segitette az ölébe kuszott gyermeket, hogy
legalább egy csókkal viszonozza ragaszkodását. Csak a fejére tette
csontos kezét és maga elé bámult, mint aki a távolban keres
valamit. Aztán simogatni kezdte a leány puha, selymes haját. Sokáig
simogatta, mert sokáig tartott, mig végre megtalálta magát.</p>
<p>– Ugyan lelkem, – korholta akkor szárazon a térdelő leányt, – ne
érzelegjünk, inkább egyebet ajánlok neked.</p>
<p>Zsuzsa felkelt.</p>
<p>– Nos?</p>
<p>– Tedd a kezedet a kezembe.</p>
<p>Zsuzsa engedelmeskedett.</p>
<p>– Igy… És most mondd meg nekem: akarsz-e velem barátságot
kötni?</p>
<p>– Akarok, óh akarok…</p>
<p>– Akkor, fogadom, – jelentette ki az aggszüz, – hogy el nem
hagylak soha. Bármi történjék is, segitségedre leszek. Ugy
számithatsz rám, mint a tulajdon édesanyádra.</p>
<p>Közönyt erőltetett a hangjára, de azért ugy csengett a
fogadalma, mint egy esküvés. Mintha egész erős lelke arcába szökött
volna: lángba borult még a homloka is s ragyogott a szeme.</p>
<p>Zsuzsa megrázta a kezét. Ugy el volt fogódva a jelenet
rendkivüliségétől, hogy csak tagokban tört ajkára a szó.</p>
<p>– Én is fo–ga–dom, – dadogta.</p>
<p>Aztán erőt vett az érzékenységén: szó nélkül befejezte az Ágnes
frizuráját, lelke zajlását csak a keze remegése árulta el…</p>
<p>Ezután a kölcsönös ünnepies fogadalom után <span class=
"pagenum"><a name="Page_150" id="Page_150">-150-</a></span>
természetes, hogy még bensőbb lett a két leánynak egymáshoz való
viszonya. Ez annyiban jutott kifejezésre, amennyiben Zsuzsa azontul
a legkisebb jelentőségü, sőt diszkrét természetü ügyeit is közölte
Ágnessel. Beszélt neki gyermekéveiről, elárulta előtte eszményeit,
jövője ábrándjait, Charlieról is beszélt előtte.</p>
<p>Ágnes semmit sem kevesellett tőle. Szivesen, sőt élvezettel
hallgatta minden szavát: érdekelték egy, az övével teljesen
ellenkező irányban fejlődő asszonyi lélek hullámverései. A
megfigyelésre volt alkalma bőven. Mert, bár nappal gyakran
megfordultak az urak az asszonytanyán, (Muki elnevezése), esetére
mindig egyedül maradt Zsuzsával szobája előkelő csendes magányában.
De napközben is: a két nő kettesben végezte minden bevásárlását,
együtt kocsikáztak ki a Stefánia-utra, sőt a szinházba is ritkán
kisérték el őket a férfiak. Legföljebb Bálint. Bálvándynak nem
imponált a komédia, Mukit meg a kaszinóhoz láncolta a – hivatása,
amit, mellesleg mondva, kitünően töltött be: ugy nyert, ahogy
akart.</p>
<h2>TIZENÖTÖDIK FEJEZET.<br />
A klubtól az orfeumig.</h2>
<p>A két Bálvándyt szivesen látták a kaszinó urai vendégül is, de
azok nem sokáig vették igénybe a vendégszeretetet: mindjárt az első
héten bejelentették a kaszinóba való belépési szándékukat. Egyben
meghosszabbitották pesti tartózkodásuk immár lejárt első
<span class="pagenum"><a name="Page_151" id=
"Page_151">-151-</a></span> terminusát. Jól érezték magukat a
nagyváros izgalmas zürzavarában.</p>
<p>Bálvándynál boldogabb embert lámpással sem lehetett volna a
hazában találni. Azt se tudta, minek örüljön jobban: a maga
élvezeteinek-e, avagy az ő pedáns, komoly fia nagyvilági
szereplésének. Mert (s erről az oldaláról még nem ismerte az
atyja), kitünően bevált Bálint high-life-mannek is.
Szivvel-lélekkel dőlt bele az aranyfiatalság legszilajabb
mulatságaiba is: s nem ő volt a legutolsó a könnyed, elegáns mókák
és szellemes csinyek kitalálásában. Eszesebb lévén kortársainál,
szellemessége révén rövid időn bizonyos tekintélyre tett szert… A
bort? – Hát azt is megitta Bálint. Sőt teljesen a kártyát sem
vetette meg. Csakhogy azért már sokat nevettek rajta barátjai, mert
egy csillagvizsgáló pedánsságával kezelte a tarokkot: erővel
tudományt akart csinálni abból is.</p>
<p>Legjobban az apja nevetett rajta, mert ő meg viszont ugy
játszott, mint egy falusi kántor. Mindent megütött, amig birta,
minden rendszer és számitás nélkül, soha sem gondolt arra, hogy,
elfogyván az ütői, „mivel folytatja az üzletet.“ Szerencséjére nem
sok pénzébe került a mulatság. Ritkán és akkor is kicsibe játszott.
Inkább szeretett az orfeumba járni. Mi türés-tagadás, egy angol
artista-leány tetszett ott meg neki, aki pompás bukfenceket vetett
a brettlin s a chambre szeparéban még pompásabbakat. Bálvándynak
különösen az tetszett rajta, hogy mestersége szellemével teljes
ellentétben állott a modora. Ha nem ugrált, olyan előkelő volt,
mint egy lady. A kis ujjához sem engedett hozzányulni s
holtkomolyra vált az arca, ha valaki egy kétértelmü élcet
kockáztatott meg a jelenlétében… <span class="pagenum"><a name=
"Page_152" id="Page_152">-152-</a></span> Különben azt mondta, hogy
lordnak a leánya. Ez ugyan nem volt igaz, de szép volt ő azért a
nélkül is…</p>
<p>Tehát ennek a kis hölgynek a kedvéért járt Bálvándy az orfeumba.
Fia tudta, de nem bánta. Csak megintette egyszer csupa
tréfából.</p>
<p>– Vigyázz apa, azzal a misszel: ki ne lopja egyszer a tárcádat a
zsebedből.</p>
<p>Az öreg kissé rossz néven vette ezt a valóban cinikus
intelmet.</p>
<p>– Ejnye, ejnye, – s bosszusan rázogatta a fejét, – de nincs
benned egy makulányi költészet sem. Ha szép valaki, mindjárt
tolvajt tételezel fel benne.</p>
<p>Oly kedvesen naiv volt az öreg dohogása, – hogy Bálint nem tudta
megállani: elnevette magát.</p>
<p>– Nem költészetről van itt szó, öregem.</p>
<p>Mit volt mit tennie: Bálvándy együtt nevetett a fiával.</p>
<p>Különben sohase keresztezték az egymás utját apa és fia. Muki
még inkább beleavatkozott az életrendjükbe. Elannyira, hogy például
Bálintra erővel rá akart sózni egy házmester kisasszonyt, hogy
képeztesse ki szinésznőnek. Az öreget meg valóságos satellesévé
tette: magával cipelte mindenüvé s minduntalan a savoire vivre
tudományáról és a közéleti tevékenység áldásairól perorált neki,
hogy előkészitse a talajt a magvetésre.</p>
<p>Eleinte persze nem igen fogott Bálvándyn semmiféle tudomány;
lepergett róla, mint borsó a falról. De a lelkét meg tudta Muki
mozditani elejétől fogva. Addig beszélt neki a noblesse-oblige
törvényéről, az emberi élet magasabb céljairól, hogy hovatovább
furdalni kezdte a lelkiismerete, amiért olyan léha életet élt…
<span class="pagenum"><a name="Page_153" id=
"Page_153">-153-</a></span></p>
<p>– Kedves barátom, neked missziód van a Királyhágón tul, –
ugratta Muki, – nem szabad magadat kivonnod a közélet terhei alól.
Ha igy éltek volna őseink is, mint te s annyit törődtek volna a
hazával: ma te is mócul beszélnél, legföljebb az Alföld közepén
laknék még egy pár bicskás, aki magyarnak vallja magát.</p>
<p>Bálvándy ebből mindössze annyit hallott, hogy neki
<i>missziója</i> van. Ez a szó ugy hozzátapadt a lelkéhez, hogy
elfelejtette tőle a többit.</p>
<p>– Misszió! Misszió!? – hajtogatta. – Miféle misszióm lehetne
nekem?</p>
<p>– Gazdag ember vagy, fényes nemzetségnek ivadéka s van
talentumod is.</p>
<p>De ez ellen már tiltakozott a jó báró.</p>
<p>– Talentumom? Honnan a menykőből veszed?</p>
<p>Muki leintette.</p>
<p>– Ne szólj közbe, még nem fejeztem be. Talentumod van –
folytatta – a politikához és a mezőgazdasághoz. A pópádtól
megköveteled, hogy magyarul beszéljen veled és olyan ökröket láttam
az egyik majorodban, hogy csupa csuda. Egyszóval, rendben tartod a
népedet és a szénádat. Hasznos, tekintélyes ember lehetnél, ha nem
magadnak élnél, hanem példaadás okából kirukkolnál a placcra.</p>
<p>– Jó, jó, – idegeskedett Bálvándy a sok beszédtől, – de azt
mondd meg, hogy hogy megy az a kirukkolás.</p>
<p>Muki idejét látta, hogy végre beadja neki a maszlagot.</p>
<p>– Ugy, hogy választasd meg magadat képviselőnek. <span class=
"pagenum"><a name="Page_154" id="Page_154">-154-</a></span></p>
<p>Hát ettől a tanácstól már megijedt a jó báró.</p>
<p>– Hü pajtás, tudod-e mennyire rug az én évi jövedelmem?</p>
<p>– Vagy ötvenezer forintra.</p>
<p>– Csak harmincötre. S tudod mennyibe kerül egy választás
minálunk?</p>
<p>– Ugyanannyiba… Hát aztán?</p>
<p>– Hát aztán? – szörnyülködött a takarékos Toncsi. – S te azt
csak ugy mondod!… No persze, mert nem a te pénzed bánná…</p>
<p>– Tévedsz, – vágta el Muki a szavát, – a fele költséget magamra
vállalom.</p>
<p>Bálvándy visszahőkölt: ugy tanulmányozta barátja arcát, vajjon
megbolondult-e, avagy csak ugratni akarja őt?</p>
<p>Muki ütötte a vasat.</p>
<p>– Csudálkozol, pajtás? – adta a nagy altruistát. – Nem tételezel
fel bennem annyi lelkesedést, hogy a midőn egy országos fontosságu
pozició meghóditásáról, egy igazi életbevágó pártérdekről s egy,
már a puszta nevével is hóditó pártférfiunak megszerzéséről van
szó: áldozatokra is képes legyek?</p>
<p>Bálvándy csak ámult-bámult. Igen kicsinek érezte magát és igen
nagynak a barátját.</p>
<p>– Azt az áldozatot, – motyogta, – ugy sem fogadhatnám el
tőled.</p>
<p>Muki ismét kivágott egy ütőt.</p>
<p>– Nem rólad van ám szó, öreg. Jó barátod vagyok; ha bemásznál a
kaszinóba, amennyire tőlem telik, kiváltanám a bonjaidat, még ha
nem is látnám a pénzedet soha. De itt egész másról van szó. Nem
terólad, hanem a halmosi kerületről, amelynek, mióta <span class=
"pagenum"><a name="Page_155" id="Page_155">-155-</a></span>
megvettem a kastélyomat, magam is a választója vagyok. Tehát
obligóban vagyok a pártommal szemben s teljesiteném a
kötelességemet akkor is, ha nem te, a jó barátom, hanem Ficlipucli
Tivadar, az ellenségem lenne a jelölt.</p>
<p>Puhult már a jó báró: meglátszott lefelé görbülő száján és
szaporán pislákoló szemén. De azért még kapálózott egy kicsit.</p>
<p>– Miért nem lépsz fel magad? – kérdezte kifelé forditva
tenyerét.</p>
<p>– Először, – válaszolt a ravasz Muki, – nekem nincs olyan
barátom, aki elvállalná a költségeim felét; másodszor ha volna is,
az csak egy bolond lehetne, mert az én megválasztatásom nem
harmincezer forintba kerülne, de mégegyszer annyiba… Te vagy
Halmoson, – konkludált megnyomva a szót, – az egyedüli lehetséges
jelölt.</p>
<p>Bálvándy megvakargatta a tarkóját és bár igen szégyelte már
magát, mégis volt annyi bátorsága, hogy kiállitsa magáról a
fösvénységi bizonyitványt.</p>
<p>– Még se léphetek fel pajtás, – nyögte ki részletekben, –
tizenötezer forint sok pénz és nekem gyermekeim vannak.</p>
<p>– Hát mennyit szánsz rá? – kérdezte Muki türelmetlenséget
szinlelve.</p>
<p>– Semennyit; – gondolta meg magát a nehéz férfiu, – eszembe
jutott, hogy állandóan Pesten kellene laknom, ami igen költséges
mulatság… Ingyen se kell a kerület, – mondta ki szilárdan a
határozatát.</p>
<p>Muki cselhez folyamodott.</p>
<p>– Jól van, pajtás, – mondta lekicsinylő hangon, – ha csak annyi
benned az ősi virtus, szóval <span class="pagenum"><a name=
"Page_156" id="Page_156">-156-</a></span> sem erőltetlek többé.
Bocsáss meg, – tette hozzá, – hogy zavartalak, de más embernek
ismertelek.</p>
<p>A taktika bevált. Legjobb barátja szemrehányását nem tudta a
jámbor ur elviselni.</p>
<p>– Nono, – engedett sebtiben a negyvennyolcból, – nem mondom,
hogy bele nem mennék, ha valamivel kevesebbe kerülne a dolog,
teszem azt, tizezer forintba.</p>
<p>Muki, nehogy mégegyszer meggondolja magát, elkapta barátja kezét
szélsebesen és a tenyerébe csapott.</p>
<p>– Gilt! Adjál tizezer forintot, a többi az én gondom.</p>
<p>Bálvándyt most már meg a lelkiismerete kezdte furdalni, illetve
a Muki pénzét kezdte a jó ur sajnálgatni.</p>
<p>– Ne törődjél te azzal, – vigasztalta meg a kétszinü barát, –
hiszen majd szerzek a pártkaszszából is vagy tizezret.</p>
<p>Erre meg a pártkasszától ijedt meg a jámbor férfiu.</p>
<p>– Az Istenért! – skrupulizált. – Nem becstelen dolog az? Annyi
csunya dolgot hallottam a pártkasszáról…</p>
<p>– Ne gyerekeskedjél, – hujjantotta le Muki, – valamennyi
miniszter választási költségét a pártkassza fedezi. Ma már csak a
kis ember operál a maga pénzével.</p>
<p>Hát ettől végre megnyugodott Bálvándy. Egy ideig még lógatta
ugyan a fejét, de hovatovább ugy belelovalta magát a képviselősége
gondolatába, hogy még a pesti lakását is berendezte képzeletében.
Azt se bánta, hogy Muki, mint uj párttagot és képviselőjelöltet
<span class="pagenum"><a name="Page_157" id=
"Page_157">-157-</a></span> bemutassa a miniszterelnöknek. Elment
vele a klubba…</p>
<p>A miniszterelnök még nem volt ott, midőn a két barát belépett a
tanácsterembe. De Muki addig sem vesztegette az időt, amig
megérkezett. Bemutatta Bálvándyt mindenkinek, aki élt és ott
lélegzett a klubban, az ujságiróknak is, még pedig ezekkel a
szavakkal:</p>
<p>– Bálvándy Antal, jó barátom, a halmosi kerület leendő
képviselője.</p>
<p>A jó báró – (mit tehetett egyebet?) – hümmögött, bókolt,
megfogta a feléje nyujtott kezeket, de miután egyszerre tiz kérdést
is intéztek hozzá, az egyszerüség kedvéért egyikre sem felelt.</p>
<p>– Köszönöm szépen… Örvendek a szerencsének… – hajtogatta egyre,
okosabbat nem tudott kitalálni. Sehogy se tudta magát tájékozni uj
helyzetében.</p>
<p>Muki meg is intette érte.</p>
<p>– De elfogult vagy! A miniszterelnök előtt legalább vágd ki a
skizt.</p>
<p>– Ne beszélj nekem, – boszankodott Bálvándy, – nem megy az ugy
egyszerre: meg kell szokni az uj dicsőséget és az uj embereket.</p>
<p>– Ugyan, kérlek, – disputált vele Muki, – gondold, hogy a
kaszinóban vagy és a szerint viseld magadat.</p>
<p>– Azt nem gondolhatom, mert akkor tegeznem kellene a
riportereket is…</p>
<p>Az ártatlan civakodásnak a miniszterelnök megjelenése vetett
véget. A hatalmas urat azonmód körülkeritették a hatalom kosztosai:
csosszantottak, bókoltak neki, de Muki, egyrészt a könyökével,
másrészt szerzett <span class="pagenum"><a name="Page_158" id=
"Page_158">-158-</a></span> tekintélye erejével, egy pillanat alatt
behatolt a körbe s magával vonszolta oda Bálvándyt is.</p>
<p>– Kegyelmes uram, engedd meg, hogy bemutassam neked legjobb
barátomat: Bálvándy Antalt, a halmosi kerület leendő
képviselőjét.</p>
<p>A miniszternek az volt a szokása, hogy valahányszor nagyon
előkelő akart lenni, brávózott. Ez alkalommal is.</p>
<p>– Brávó! Brávó! – s kezet fogott Bálvándyval. – Muki barátom már
beszélt nekem rólad… Vedd tudomásul, hogy nagy sulyt helyezek
politikai szereplésedre…</p>
<p>A Bálvándy fülében két szóvá zsugorodott össze a miniszterelnök
minden frázisa.</p>
<p>… Nagy suly!… Hogy lehet ő reá nagy sulyt fektetni, különösen
annak, aki talán hirből sem ismeri?… De másképp gondolkoznak és
beszélnek az emberek Budapesten, mint a havasok alján…</p>
<p>Kifejezést persze nem adhatott a csudálkozásának, hát csak
hápogott össze-vissza, mint a kacsa, ha üres a szája</p>
<p>– Valóban nagyon kitüntetsz… Érdemetlen vagyok reá… Örvendek,
hogy tisztelhetlek…</p>
<p>A miniszter megfogta a kezét.</p>
<p>– Remélem, hogy azonnal belépsz a körbe.</p>
<p>– Be-be-be.</p>
<p>– Magam foglak ajánlani.</p>
<p>– Kö-szö-nöm.</p>
<p>Kölcsönös finom hajlongások… Aztán széjjelvált a két kéz… A
minisztert magával ragadta az ügyes-bajosok áradata, Bálvándyt meg
Muki csipte karon. <span class="pagenum"><a name="Page_159" id=
"Page_159">-159-</a></span></p>
<p>– Mi, hé? Ugy-e édes ember a miniszter?… Sulyt fektet reád! Nagy
szó! Érzed, hogy milyen nagy?</p>
<p>Bálvándy megvonogatta a vállát. Megszólalt a a józan esze.</p>
<p>– Dehogy érzem. Inkább azt hiszem, hogy frázis volt: mézes
madzag.</p>
<p>– Ugyan kérlek, de pesszimista vagy! Hát nem vagy tudatában a
magad értékének?</p>
<p>– Hiszen, igen, otthon a mócjaim között csak kiteszek valamit,
de itt, ugy érzem, csak egy szem borsó leszek a többi borsó között:
zsáktöltelék, semmi egyéb.</p>
<p>– Hajahaj, – biztatta Muki, – jöjjön csak meg a svdád, olyan
szerep vár itt reád, hogy még a vicceidnek is politikai hátteret
fognak tulajdonitani.</p>
<p>– Hátteret?…</p>
<p>– Nem mondhatsz olyan bolondot, amiről ezek ki ne sütnék, hogy
szinbölcseség.</p>
<p>– Ejnye, – fakadt ki Bálvándy, megsokallva barátja gyanus
locsogását, – hát ne ugrass, hiszen elérted a célodat! Most már,
hogy a szavamat adtam, ugy se kapálhatok vissza.</p>
<p>Muki ugy tett, mintha megneheztelt volna. Hátat forditott
barátjának.</p>
<p>Ez persze megszeppent erre. (Hiszen jóformán azt se tudta, merre
van kifelé). Elkapta a Muki karját.</p>
<p>– Ne bolondozz, hisz nem bántottalak.</p>
<p>– Nem-e? – pruttyant rá az álnok Muki. – Hát nem gyanusitottál
meg kétszinüséggel?</p>
<p>– Nem ugy értettem, – mentegetődzött a jámbor báró. – Gyere,
vezess ki innen, mert nem tudom merre van az ut.</p>
<p>– Hová akarsz menni? <span class="pagenum"><a name="Page_160"
id="Page_160">-160-</a></span></p>
<p>– Az orfeumba.</p>
<p>– Gyere a kaszinóba.</p>
<p>– Gyere te az orfeumba, aztán majd elmehetünk a kaszinóba
is.</p>
<p>Muki nem bánta. Meg lehetett elégedve az aznep elért
eredménynyel: lerázta a Bálvándy jelöltetése gondját. Most már csak
a megválasztatását kellett keresztülvinnie, aztán – pasz! – eleget
tett valamennyi kötelezettségének, amit Ágnessel szemben vállalt…
Érdekeit végképp elválaszthatja az ő érdekeitől. Felszabadul,
dolgozhatik a maga szakállára kimélet nélkül, akár az Ágnes
rovására is. Ez talán hálátlanság lenne tőle, de hát a hála is azok
közé a gyöngeségek közé tartozik, amik minduntalan hátrafelé
rántják az embert. Abból ő ugy se kér, mert haladni akar, föl a
magasba, mindig följebb, föltartóztathatatlanul.</p>
<p>Egy szóval beérte Muki a napi eredménynyel s annak fejében
lemondott az éjjeli kártyanyereségéről és az orfeumba kisérte
Bálvándyt.</p>
<p>Előbb azonban még megvacsorázott a két jó barát a Hungáriában.
Muki jókedvü volt, mint a vakációs diák, akinek nincs gondja a
másnapi leckére. Nem kellett magára vigyáznia, hogy jégen tartsa a
kártyázáshoz szükséges eszét. Hiába zsörtölődött vele Bálvándy,
hogy a miss számára tartogassa virtusait: biz ő leöntött egy palack
Pommeryt már a vacsoránál is, amitől igen szeles kedve kerekedett.
Folyton élceket faragott és kifigurázott mindenkit a világon.</p>
<p>Bálvándy inkább aggodalommal hallgatta szellemes sziporkáit,
mintsem élvezettel.</p>
<p>– No tessék, – korholta a jókedvü férfiut, – most már becsiptél
és a missz meg fog róni. <span class="pagenum"><a name="Page_161"
id="Page_161">-161-</a></span></p>
<p>– Meg fog róni a missz, akinek én vacsorát és pezsgőt fizetek!
Ilyet még nem hallottam.</p>
<p>– De furcsa vagy!… Mit tehet róla, szegényke, hogy szerti a jó
kosztot?… Annak fejében csak nem követelheted, hogy mindent
elltürjön tőled.</p>
<p>– Hiszen nem fogom megsérteni.</p>
<p>– Az még nem elég, de tisztességesen kell magadat előtte
viselned, mert az egy urinő…</p>
<p>– Hahaha…</p>
<p>– Hiába nevetsz… Különben majd meglátod, hogy le fog nézni.</p>
<p>– Hihihihi…</p>
<p>Bálvándyt boszantotta Muki gunyos nevetése, de mire az orfeumba
értek, kibékült vele. A jó ember haragja soha sem tartott tiz
percnél tovább…</p>
<p>Bálvándy és Muki helyet foglaltak páholyukban, de csak addig
maradtak ott, amig a missz Molly Mackbet produkciója véget ért.
Akkor felbaktattak a numero kettőbe, miután Bálvándy már előzőleg
tudatta a misszel, hogy ott vár reá.</p>
<p>Hát azok (mert mamája is volt a missznek) nem is tévesztették el
az ajtót: alig vártak az urak tiz percig, betoppantak.</p>
<p>A mama csak szinházi mama volt, de lehetett volna igazi
<i>nagymama</i> is. Nyaka körül egy kilós hamis gyémánt nyakék
kigyózott, de a fülönfityegői is nyomhattak egy-egy dekát, pedig
veresek voltak, jeléül annak, hogy rubint kellett reprezentálniok…
Az ékszerek tehát nagyok és sulyosak voltak a mamán, de az volt az
igazság, mert nagy és sulyos volt a mama is: lehetett vagy
százötven kiló.</p>
<p>Ellenben a missz (dicséri a Bálvándy izlését) <span class=
"pagenum"><a name="Page_162" id="Page_162">-162-</a></span>
csakugyan kecses és szép vala nemcsak a bretlin, trikóban, de
selyemruhában is. Negédesen hopkált, mint a meddő irámszarvas, szép
kicsiny fejét bánatosan félrebillentve hordta s a foga olyan ép és
fehér volt, hogy elharapta volna talán a vasat is. Sejpitve beszélt
s kissé az orrán keresztül, amitől Bálvándy majd megbomlott
gyönyörüségében. Sőt, mi tagadás, a rué Mukit is meglepte az
artista leány mondvacsinált előkelősége és hihetetlen naivságot
negélyező modora.</p>
<p>– Pompás egy huncut! – sugta barátjának. – Előkelő dámát még nem
láttam ilyen természetesen játszani.</p>
<p>– Hehehe, ez azért van, mert magamagát játssza.</p>
<p>– No csak te hidd…</p>
<p>Hitte a jó báró szentül. Talán még akkor is hitte, midőn a mama,
a hatodik palack pezsgő eldurranása után észrevétlenül kiosont a
chambre-szeparéból, ártatlan pipikéjét magára hagyva az urakkal; de
talán még akkor is, midőn a diszkrét Muki a mama példáját követve,
szintén kiosont; sőt az is kitellett a jó bárótól, hogy első
pillanatra még akkor sem józanodott ki a misszből, midőn másnap
délben kikászmálván az ágyából, kétezerötszáz forint helyett csak
hétszázat talált a bugyellárisában, legföljebb a fia intése
juthatott az eszébe: „aztán vigyázz, hogy el ne lopja a
pénzedet.“</p>
<p>De egy félórával eme meglepő fölfedezés után, midőn sikerült
neki végre a kárát igazságos mérlegre tenni azzal a haszonnal, a
melyben a kártevő kegyeiből részesült, – már Bálvándynak is
elszaladt az illuziója, meg sem állott a világ végéig.</p>
<p>– Hah, te repedt sarku! Bődült el Bánk-Bánként. – Csuffá tettél!
<span class="pagenum"><a name="Page_163" id=
"Page_163">-163-</a></span></p>
<p>Valószinü, hogy folytatása is lett volna a drámai monológnak, ha
rajta nem csipi Muki.</p>
<h2>TIZENHATODIK FEJEZET.<br />
A Bálvándy lelkiismerete.</h2>
<p>Muki benyomta barátjára az ajtót minden kopogtatás nélkül s első
pillanatra észrevette a jelekből, hogy a derék fiunak baja esett a
bugyellárisával. A szolid bőrős jószág ugyanis ott hevert az
asztalon tátva-nyitva s néhai tartalma szerte-szét volt dulva.</p>
<p>– Szervusz, bruder! – Rontott be Muki a szobába. – Keresel
valamit?</p>
<p>– Mehetek a pokolba haza, – kiabálta a báró le nem térve érzései
egyenes vonaláról vendége kedvéért sem.</p>
<p>– Beszélj hát: mi baj?</p>
<p>– Oh, én ökör! – folytatta Toncsi, ügyet se vetve barátja
kérdésére. – Be kellene engem savanyitani.</p>
<p>– Megállj! – figyelmeztette Muki. – Gondold meg, hogy én is a
szobában vagyok… Talán elveszett a pénzed?</p>
<p>– Veszett az ördög. Ellopatott. Fuccs ezernyolcszáz
forintomnak.</p>
<p>– És kinek általa lopatott el?</p>
<p>– Annak a repedt sarku missnek általa.</p>
<p>Muki nem mert mindjárt kacagni, először engedelmet kért rá
kétségbeesett barátjától.</p>
<p>– Megengeded, hogy nevessek? <span class="pagenum"><a name=
"Page_164" id="Page_164">-164-</a></span></p>
<p>– Nevess, kacagj, üvölts! Az akasztófát is megérdemlem.</p>
<p>Muki, élvén az engedelemmel, először jól kikacagta magát, aztán
áttért a barátja megvigasztalására.</p>
<p>– Ugyan ne izélj azért a pár száz forintért: Nem <i>ingyen</i>
lopták el tőled.</p>
<p>– Jó jó, – dühösködött a takarékos ur barátja könnyüvérüségén, –
de miből éljek két hétig, a mennyit a gyerekek kedvéért még Pesten
szándékoztam tölteni, mikor csak hétszáz forintom maradt?</p>
<p>– Az persze nem elég, – látta be Muki, – de majd segitünk a
bajon.</p>
<p>– Váltót – jelentette ki Bálvándy, – nem irok alá egy országért
sem.</p>
<p>– Nem is arról van szó…</p>
<p>– A tiszttartómnak sem irok, nem hagyom magamat kinevetni.</p>
<p>– Arról sincs szó… Arról van szó, hogy adjál csak ötszáz
forintot.</p>
<p>– Megbomlottál? Minek?</p>
<p>– Nyerni fogok a kaszinóban. Légy a mutyistám.</p>
<p>– Az ám, – tiltakozott Bálvándy a veszedelmes ajánlat ellen, –
hogy garas nélkül maradjak!…</p>
<p>– Érzem, hogy szerencsét fog a pénzed hozni.</p>
<p>– S ha elveszted?</p>
<p>– Kölcsön adok neked, a mennyit csak akarsz.</p>
<p>Addig puhitotta Muki a báró kemény fejét, mig oda nem adta neki
a kért ötszáz forintot s azontul mintha csak a testének egyik
alkatrésze lett volna, nem tágitott mellőle mindaddig, a mig le nem
ült a bakkasztalhoz. Sőt akkor is ott maradt a háta mögött, csak a
<span class="pagenum"><a name="Page_165" id=
"Page_165">-165-</a></span> szemét hunyta be néha, midőn egy-egy
nagyobb tét forgott kockán.</p>
<p>A játék aránylag kicsibe ment. Az urak száz forintos bankokat
adtak. Vagy husz bank gyorsan eluszott. Muki volt az első, a ki
négyszer ütött egymásután. Tehát – miután mindig megtették, –
ezerhatszáz forintra nőtt a bankja.</p>
<p>Bálvándy belecsipett a karjába, hogy retiráljon, de Muki
mérgesen rászólt:</p>
<p>– Mi közöd hozzá!… Ne malőrözz.</p>
<p>Aztán leosztotta a kártyát.</p>
<p>Bálvándy behunyta szemét, csak a fülét hagyta nyitva. Azon is
bemászhatott a Muki szava:</p>
<p>– Háromezerkétszáz forint a bank.</p>
<p>Tehát ismét nyertek a mutyisták. Bálvándy oda volt örömében –
(Hogyne: meg volt a pénze az utolsó krajcárig) – de még az öröménél
is nagyobb volt a félelme, hogy Muki ismét leadja a bankot. Nem
sokat teketóriázott, most már nem csipte, de megragadta a Muki
karját.</p>
<p>– Kilépek a mutyibul.</p>
<p>– Lépsz az ördögöt, – rázta le magáról Muki, – most kezdődik
csak az igazi.</p>
<p>És tovább adta a bankot.</p>
<p>– Háromezerkétszáz forint a bank, – ismételte.</p>
<p>Bálvándy nem birkózhatott vele a kaszinóban nyilvánosan…
Szerencséjére ezuttal csak a bank felét tették meg a játékosok. A
másik fele tehát megmaradt csokoládénak. De azért mégis behunyta a
báró a szemét és ismét a fülének engedte át a tért.</p>
<p>És kitünően bevált a füle. Ujra gyönyörüt hallott <span class=
"pagenum"><a name="Page_166" id="Page_166">-166-</a></span> vele. A
legeszményibb szót, amit ilyen viszonyok között egyáltalában el
lehet képzelni.</p>
<p>– Retirálok.</p>
<p>Mondván, hátra fordult Muki a mutyistájához.</p>
<p>– Jobb lesz, – sugta neki, – ha elmégy innen, mert nagyba fogok
játszani.</p>
<p>– Kilépek, – könyörgött Bálvándy kétségbeesetten, – tekintsd a
helyzetemet.</p>
<p>– Nem eresztelek ki, – jelentette ki Muki báró halkan, de
határozottan, – hiszen éppen azért fogok nagyba játszani, mert a te
pénzeddel játszom. Te mindig szerencsét hoztál nekem.</p>
<p>Bálvándy nem értette a homályos mondást.</p>
<p>– Miféle szerencsét hoztam én neked eddig?</p>
<p>Muki csak most vette észre, hogy csaknem elszólta magát.</p>
<p>– Ej, – ütötte el tréfával a hebehurgyaságát, – ne vedd a szót
ilyenkor szigoruan. Az ándung beszélt belőlem.</p>
<p>– Jó, de nekem nincs ándungom.</p>
<p>– Ahhoz semmi közöm, nálam a pénz.</p>
<p>– Olyan kegyetlen vagy, mint Sobri…</p>
<p>– Mit sugdostok ott a malom alatt? – rebbentette széjjel a
mutyistákat Zolnay gróf, a ki éppen a bankot adta.</p>
<p>– Hát tartom a bankodat, – vágta oda Muki vakmerően.</p>
<p>Nyert. Egyben, hogy megelőzze a nyafogását: most már szinte
gorombán szólt rá Bálvándyra.</p>
<p>– Eredj a pokolba, ne blamirozz engem s magadat.</p>
<p>Bálvándy ajkába harapott és csakugyan távozott <span class=
"pagenum"><a name="Page_167" id="Page_167">-167-</a></span> a
bakkszobából… Az első ember, a kibe a társalgóban belebotlott éppen
a miniszterelnök volt. A hatalmas ur megismerte a tipikus erdélyi
daliát.</p>
<p>– Szervusz, Bálvándy.</p>
<p>– Szervusz.</p>
<p>– A bakkszobából jöttél?</p>
<p>– Onnan.</p>
<p>– Nem is tudtam, hogy játszani szoktál.</p>
<p>– Szokott az ördög, más játszik helyettem.</p>
<p>– No, – tréfált a nagy ur, – csak el ne veszitse a választási
költségedet.</p>
<p>A gunyoros tréfa vérig sértette Bálvándyt. Izgatottságában
egyszeriben felfortyant benne az arisztokraták eredendő vérbeli
gőgje.</p>
<p>– Mi közöd hozzá? – utasitotta rendre a miniszterelnököt
fagyosan. – Állok a szavamnak, egyébbel ne tőrődjél.</p>
<p>Bálvándy nem is sejtette, hogy mennyit használt neki ez az
önfeledt gorombaság. Pedig a jelenségekből rögtön rájöhetett volna.
Azok az urak, a kik fültanui voltak a pikáns jelenetnek, markukba
nevettek, (mert nem igen szerették a kaszinóban a
miniszterelnököt), vagy rá csikkantottak a szemükkel, mintegy
buzditva őt a további gorombáskodásra. A miniszter meg láthatóan
megszeppent, tapasztalván, hogy visszafelé sült a tréfája.</p>
<p>Ám nem azért volt őkegyelmessége politikus, hogy azonmód helyre
ne üsse az elkövetett hibát. Hóna alá kapta az orroló férfiu karját
és elkezdett vele sétálni. És sikerrel sétált, (mert tudta, hogy
mitől döglik a légy), öt perc lefolyása alatt ugy kibékitette
Bálvándyt, hogy még ölelkezett is vele. <span class=
"pagenum"><a name="Page_168" id="Page_168">-168-</a></span></p>
<p>Nevezetesen tizezer forintot jövedelmezett a jó bárónak a séta,
illetve a gorombasága. Ennyit igért neki a miniszter a
pártkasszából választási költség cimén…</p>
<p>Nem sejthette Bálvándy, hogy a gorombáskodás erkölcsi és hatalmi
tőkét képvisel, mert nem ismerte a hazáját. Azt azonban még
kevésbbé sejtette, hogy mily fényesen kárpótolja a sors azért a
veszteségért, a mit a missze okozott neki.</p>
<p>Még aznap megtudta…</p>
<p>Egy órai munka után abbahagyta Muki a bakkot. Unott képpel
lépett a társalgóba és a nélkül, hogy csak rá is nézett volna:
helyet foglalt abban a körben, ahol Bálvándy is ült.</p>
<p>Ez csak egy pillantást vetett rá s legott biztosra vélte venni,
hogy: finis Poloniae. Nem igen bánta. Ha mutyistája el is vesztette
az ötszáz forintját a kártyán, ő tizezret nyert helyette egy
gorombaságon. Ennek az örömére mindjárt meg is ajándékozta magát
egy háromforintos szivarral… Hadd lássa Muki, hogy fumigálja le a
szamárságát. Még hencegett is vele: az ő rovására gyártotta
élceit.</p>
<p>Az egy szóval sem reagált rá. Egy adag szőllőt hozatott s miután
elfogyasztotta azt, fölállott, egyet nyujtózkodott és kifelé
indult. Már fogta a kilincset, midőn visszaszólt Bálvándynak,
mintha éppen akkor jutott volna eszébe, hogy dolga van vele.</p>
<p>– Nem jösz Bálvándy? Egy kis számadásunk lenne egymással.</p>
<p>A báró nagyott nézett. Egy pillanatig se hitte, hogy nyert neki
Muki, de akkor meg mit mókázik vele?… Aha, alighanem a kölcsönbe
igért pénzt <span class="pagenum"><a name="Page_169" id=
"Page_169">-169-</a></span> akarja neki átadni. Hát ezt muszáj
elfogadnia, mert hazáig se juthatna a maradék garasaiból.</p>
<p>– Megyek, – válaszolt a hivásra, – ugyis egy az utunk.</p>
<p>S követte Mukit.</p>
<p>A Koronaherceg-utca sarkáig hallgatagon ballagott a két jó barát
egymás mellett. Ott azonban már nem állotta meg Bálvándy, hogy el
ne dicsekedjék a miniszterelnökkel szemben elért sikerével.</p>
<p>– Én jól játszottam, – bökte ki, barátja bakkozására célozva
némi éllel, – tizezer forintot nyertem a miniszterelnöktől.</p>
<p>– Megpumpoltad a pártkasszát?… Okosan tetted, – dicsérte meg
Muki. – Azonban, – tette hozzá unott hangon (s nyomatékul még
ásitott is egyet) – én még hasznosabban müködtem.</p>
<p>– Mi?!</p>
<p>– Mondom, hogy hasznosabban müködtem.</p>
<p>Bálvándy megállott. Azt hitte, nem hall jól a cipője
kopogásától.</p>
<p>– Nyertél?</p>
<p>– Persze, hogy nyertem.</p>
<p>Bálvándy tölcsért csinált a tenyeréből a füle mögött.</p>
<p>– Mi?</p>
<p>– Nyertem no, nem értesz magyarul?</p>
<p>– Mennyit?</p>
<p>– Ötvenezer forintot.</p>
<p>A jó báró mély lélegzetet vett, mert egy csöpp vér sem maradt a
szivében: mind az arcába szökött.</p>
<p>– Beszélj, ember – s megrángatta mutyistája karját, –
huszonötezer forintot nyertél nekem? <span class="pagenum"><a name=
"Page_170" id="Page_170">-170-</a></span></p>
<p>– Ötvenet mondtam, – kiabálta Muki a fülébe. – Nem hallasz?</p>
<p>– Ötvenet nekem és ötvenet neked?</p>
<p>– Na, csakhogy megértetted végre.</p>
<p>Ha nyitva lettek volna a boltok, Bálvándy alighanem berugott
volna egy-két kirakat üveget, olyan kalimpálást vitt végbe örömében
a nyilt utca során. Nekiment Mukinak, átnyalábolta, falhoz nyomta,
addig ölelgette, mig a tyukszemére nem taposott. Csak akkor
eresztette el, mert már igen jajgatott nevezett Muki. De békét még
akkor sem hagyott neki. Lyukat beszélt az oldalába.</p>
<p>– Micsoda pimasz ember vagy te, öregem! Igy affektálni még nem
láttam embert, mióta hajas a fejem. Az orrod olyan volt, mint a
savanyu uborka: esküdni lehetett volna rá, hogy elusztál és – ime,
százezer forintot nyertél!… Tiszta szemtelenség, igy lóvá tenni az
embert.</p>
<p>Muki nem reflektált a lelkes szapora szavakra. Száraz maradt,
mint a katángkoró.</p>
<p>– Mit szánsz a választásra ezek után? – Kérdezte. – Mert, –
magyarázta, – azért mentem idáig, hogy mindenesetre biztositsam a
kerületedet.</p>
<p>Bálvándy nem akart elhamarkodott feletet adni.</p>
<p>– Először – kérte barátját, te mondd meg: mirevaló volt az
affektálásod?</p>
<p>Muki ránézett.</p>
<p>– Megmondom neked, de tovább ne add… Azért vágtam azt az
impertinens nagy képet, mert az is hozzá tartozik az én
törvényeimhez.</p>
<p>– Mik a te törvényeid?</p>
<p>– Numero egy: port kell szórni a világ szemébe, <span class=
"pagenum"><a name="Page_171" id="Page_171">-171-</a></span> mert az
ember, ha olyannak látják, mint amilyen valóban, igen csunya…
Numero kettő: Az ember akkor mutasson legtöbb hidegvért, amikor
legjobban ugrálnak az idegei, mert a selfcontrol erénye a
legnagyobb erő. Numero három: Az embernek azért van esze, hogy
kihasználja, azért van szive, hogy elnyomja és azért van szája,
hogy befogja. Numero négy: Az embernek imádnia kell a pénzt, mert
az az ő boldogsága, szabadsága, függetlensége, hatalma
árkánuma.</p>
<p>– Elég, – vágta el szavát Bálvándy, – nagyon sivár törvények
ezek.</p>
<p>– Nem neked valók, – mondta Muki, – te boldog ember nem
szorultál rájuk…</p>
<p>Mintha megrezdültek volna szive hurjai: hangja megcsuklott, arca
kigyult.</p>
<p>– Te boldog ember vagy, – ismételte, – téged nem csapdosott meg
a nagy vihar. Az én sajkámat eltörte. Ha bele nem kapaszkodom az
utolsó roncsába, ma halott ember vagyok… Ki veheti rossz néven a
halálos veszedelemből menekült tengerésznek, ha okulva
tapasztalatain, bárkájának bordáit vaspáncéllal boritja be. Az
önvédelem, – fejezte be szavait, – az ember legősibb jogai közé
tartozik.</p>
<p>– Megmozdult Bálvándy szive is.</p>
<p>– Én, – mondta, – nem kérem tőled számon a multakat. Hozzád
szoktam, szivemhez nőttél, szeretlek… De ha ugy áll a dolog, mint
ahogy mondod, nem-e lenne jobb, ha az ember otthon maradna csendes
tuszkulánumában, ahol a nagy vihar legföljebb a parkja fáinak
koronáját tépi meg s nem vágynék a tengerre, ahol a bárkája oly
könnyen ellsülyedhet.</p>
<p>– Igazad van barátom, – látta be Muki. – Már <span class=
"pagenum"><a name="Page_172" id="Page_172">-172-</a></span> mint
rád vonatkozólag. De az én esetem: az egészen más valami. Aki
egyszer belekóstolt a tengerbe, szivta a levegőjét, gyönyörködött
fenséges hatalmában, küzködött vele, annak számára nincs többé
visszatérés. Az meg van babonázva, meg van ejtve. Tengeri farkassá
vált, ha angyal volt is előbb.</p>
<p>– Bálvándy megcsóválta fejét. Ellentmondást talált barátja
szavai és tettei között.</p>
<p>– Ha igazam van a magam szempontjából, – kérdezte bátortalanul,
– miért akarod a tengert velem is megkóstoltatni, a mikor oly jól
éreztem magamat a szárazon? Miért vettél rá, hogy képviselő
legyek?</p>
<p>Muki suhintott a kezével.</p>
<p>– Hagyd el, pajtás, az még nem a tenger. A tenger ott kezdődik a
kaszinó kártyaszobájában és a lóversenytéren át egész odáig terjed,
ahol ellopták a pénzedet: az orfeumig. A képviselőség egy ártatlan
tréfa csak, holmi cifraság, ami jól fog neked állani. Nem hogy
fogyasztaná, de gyarapitani fogja szárazföldi kincseidet. Csak
okosan használd fel. Magasan hordd a fejedet, pózolj és ne kérj
senkitől semmit. Akkor magától fog a <i>haszon</i> az öledbe
hullani, mert a nyereség mindig a nagyképüeké s a függetleneké.</p>
<p>– Ezt nem értem, – jegyezte meg Bálvándy, – ez paradoxon.</p>
<p>Muki keserüen nevetett.</p>
<p>– Ugy? Hát nézz csak széjjel ebben az országban, – folytatta
mindinkább fokozódó hévvel, – és figyeld meg ennek a nagy
kvalitásu, de beteg nemzet mai fejlődési folyamatának élettani
jelenségeit… Millió emberatom rezeg, forrong, lázadozik a
levegőben, keresve <span class="pagenum"><a name="Page_173" id=
"Page_173">-173-</a></span> az utat és módot, hogy beleilleszkedjék
valamiképpen a nemzettest sejtszövetébe… Nem lehet! Valami
láthatatlan centrifugális erő, amelylyel szemben hiábavalónak
bizonyul minden küzködés, távol tartja, ellöki, kiforrja az eleven
testből ezeket a lázadozó, törvényes helyüket kereső atomokat, mint
az egészséges test a kóros anyagot… Csakhogy ebben az esetben nem
az anyag a kóros, hanem a test a tehetetlen. Élősejt nincs
felesleges. Az embernek joga van elhelyezkedni az
állam-szervezetbe. Annak meg rendeltetése saját sejtjeinek
létfeltételét biztositani. Sőt a maga létfeltétele is. Mechanikai
erőkkel csak kis ideig lehet a szervezeti hiányokat pótolni.
Gépezet élő szervezetet örök időkre nem helyettesithet. Holott a mi
nemzet-testünk tehetetlen, nem birja feldolgozni, felszivni, vérrel
ellátni egész anyagát. De nemcsak tehetetlen, beteg is. Mert ha már
csekély a munkaképessége, legalább azokat az elemeket váltaná
magához, amelyek legtöbb értéket képviselnek: leginkább hivatvák
faji erejét gyarapitani: az erőseket, az erkölcsi alapon állókat, a
szellemi kulturának élőket… De szó sincs róla. Valami csudálatos
fizikai és lelki vakság ütött bele ebbe a hajdan oly sasszemü és
nagy ösztönü nemzetbe, hogy nem látja, nem érzi kora
követelményeit, amelyeknek teljesitése nélkül nem lehet megélni:
előbb-utóbb maga az összemberiség fog beleszólni a léte kérdéseibe
s joga lesz hozzá, mert egy civilizáció sem türheti meg, hogy egyes
hátul kullogók miatt megakadjon az egyetem haladása, vagy hogy a
maga anyagi és szellemi kincseiből tartsa el a dologtalanokat.
Minden nemzetnek annyi az értéke és becsülete, mint amennyit a
magáéból az összemberiségnek adott. <span class="pagenum"><a name=
"Page_174" id="Page_174">-174-</a></span></p>
<p>… A kulturanélkül élő nemzet, – folytatta Muki lendülettel, –
ingyenélő nemzet. S az olyannak nincs meg a létjoga. Holott nálunk
minden faji erőt a politika sziv fel, aknáz ki. A legutolsó
képviselő többet számit a legelső müvésznél. Párisban egy millió
ember nem is ismeri az államfőt, de Dumasnak leveszi a kalapját és
kitér a bérkocsis. Érzi, hogy az ő agya egy adag francia gloire-t
képvisel. A kocsis is tudja, nálunk az államférfi se tudja. Vagy
nem akarja tudni? Talán mert kicsinynek fogná magát érezni, ha
megnöveszti a nemzeti géniusz hőseit?… Ki tudja?… A tény az, hogy
inkább csak a maga emberét hizlalja (azokat a sejteket, amelyeknek
amugy is meg vannak a szaporodási feltételei), mert ugy érzi, hogy
annak ereje az ő ereje is… Most már, – fejezte be Muki szavait, –
konkludálhatok is. Remélem, megértettél. Itt nálunk elpusztul az
igazi érték, mert nem találja meg a helyét s még jobban meghizik a
telhetetlen, lomha elem, mert azé minden kenyér, az összes
haszon.</p>
<p>Bálvándy alig tudta Mukit követni azon a nagy köruton, amelyet
elméje tételének bebizonyitása végett megfutott. Főképpen az
ragadta meg a figyelmét, ami az okfejtésben a legkevésbé volt
lényeges, de közelről érintette az ő lelki világát.</p>
<p>– Tehát, – sóhajtott fel keserüen, – én is a telhetetlenek, a
lomhák közé tartozom? Eleszem a kenyeret az érdemesebbek elől!</p>
<p>– Ugy van, – hagyta helyben Muki, – de te arról nem tehetsz. Nem
rabolod te a kenyeret, azt a maga jószántából osztja ki neked a
viszonosság elvének hódoló társadalom. Erősit téged, mert te
táplálod az ő erejét is; a sovány szellemi koszton tengődő
egyedekben <span class="pagenum"><a name="Page_175" id=
"Page_175">-175-</a></span> ellenséget lát, mert ezek fellázadnak
ellene. Olyan, mint az alantas müvész, aki nem veszi be a kritikát,
amely az ő fejlődését van hivatva irányitani… Ha képviselő leszel s
lelkeden a nemzet sorsa, – jegyezte meg végül Muki őszinte hévvel,
– azt tanácsolom neked: gondolj a szegény szellemi harcosokra és
vedd őket védelmedbe. Oszd meg velük a kenyeret. Ha eredménynyel
fog a munkád járni: az lesz a második jobbágy-felszabaditás. A
szellem megkötöttségének a szabaddá tétele… Nagy szó!… Az
organizmus valamennyi sejtje meg fogja találni a helyét s
ilyenformán nem fog elveszni semmi erő, mert egy testté forrván az
egész anyag, minden energia ennek a mozgatására fog fordittatni.
Nem ugy mint ma, midőn meddőségre van kárhoztatva a nemzet
fele…</p>
<p>Elhallgatott végre Muki. Megtörölte lelkének hirtelen fellobbant
lángjában megizzadt homlokát. Arcát megcsapdosta egy kósza éjjeli
szellő… s azzal elaludt a láng.</p>
<p>– Hát mennyit szánsz a választásra? – ismételte meg előbbi
kérését szárazon, szinte röstelkedve.</p>
<p>A Bálvándy szivéből nagy érzések kéredzkedtek ki barátja komor
szavainak, sőtét szineinek hatása alatt. Megmozdult, ébredezni
kezdett benne az elaltatott faji energia: az őseitől örökölt
nemzetfentartó virtuskultusz vágya. Tenni akart. Égett az
ambiciótól. Fajimádó magyar lelke immár fentszárnyalt az
önfenntartás gondfelhőiben.</p>
<p>– Adj kétezer forintot, – mondta, – a többit tedd el, ha szükség
lesz reá mind elköltheted… Ugy se valami tisztességes pénz az, –
tette hozzá halkan, <span class="pagenum"><a name="Page_176" id=
"Page_176">-176-</a></span> komoran, – szinte nem értem magamat,
hogy annyira megörültem neki.</p>
<p>– Helyes, – mondta Muki, a nélkül, hogy barátja utolsó szavaira
reflektált volna. – Én leszek a főkortesed: majd elszámolok neked a
választás után.</p>
<p>– A pártkassza segitségét nem fogadom el…</p>
<p>– Még helyesebb. Most már nem lesz szükség rá.</p>
<p>A két barát elhallgatott. Bálvándy szólalt meg először.</p>
<p>– Köszönöm hogy kinyitottad a szememet. Most látom csak, hogy
milyen haszontalan ember voltam: ugy éltem, mint egy hizó,
lelkiismeret nélkül.</p>
<p>Muki erre se reflektált. Az Angol királyné lépcsőházában átadott
Bálvándynak kétezer forintot, aztán kezet fogott vele.</p>
<p>– Jó éjszakát!</p>
<p>– Jó éjszakát.</p>
<p>Muki bezárkózott a szobájába, de még sokáig nem feküdt le.
Gondolkozott. Bántotta, hogy megint elragadta a heve. Oda, vissza a
régi régiókba az eszmények világába… Hát sehogyse tudja lerázni a
lelkéről azokat az őrült szent fantomokat, amelyeknek kis hijja,
hogy áldozatul nem esett! Mikor pedig ujabb sikerei is a mellett
szólanak, hogy a felis homo fajtájához tartozik: A ragadozás az
eleme, a lelki élet nem neki való!… Mi lesz ennek a vége?… Ha enged
a kisértésnek, ujra elbukik…</p>
<p>… Eh, – vetett véget tépelődéseinek. – Azért sem! Rabolni fog
ezentul is. Mindaddig, amig meg nem lesz az első milliója. Akkor –
hát akkor majd meglátja. Addig nem gondolkozik.</p>
<p>Levetkőzött és menten elaludt. De álmában is <span class=
"pagenum"><a name="Page_177" id="Page_177">-177-</a></span>
megháborgatták az őrült szent fantómok: Zsuzsával álmodott.</p>
<h2>TIZENHETEDIK FEJEZET.<br />
A barátnők.</h2>
<p>Bálvándy maga adta tudtára Ágnesnek, hogy beválasztatja magát a
parlamentbe. A Muki által beleszuggerált politikai terveiről is
beszélt neki.</p>
<p>A Bálvándy képviselőségének Ágnesre nézve alapjában véve nem
volt több jelentősége, mint bármi más körülménynek, ami hasonló
mértékben szolgálhatta volna az érdekét; mindazonáltal nagy
érdeklődést árult el a vénleány a báró tervei iránt. Foglalkozott
velük, kibővitette azokat a maga kivételes őselméje eredeti
eszméivel.</p>
<p>Bálvándy mohón szivta magába fényes ötleteit, okosságának
ragyogó kincseit. Szinte érezte, mint termékenyedik meg az agya az
öreg leány társaságában. Mindig több és több időt töltött vele.
Immár elment vele néha a szinházba is… Hiszen, vélte, az is
belétartozik a kulturába, amelynek ő felesküdött.</p>
<p>De sétáiban is gyakran elkisérte Ágnest és Zsuzsát. Nagyon
boldognak érezte magát velük. Maga se tudta volna igaz okát adni:
miért. Megszokta a vénleányt.</p>
<p>És az a nevezetes, hogy már meg csodálkozni sem lehetett ezen. A
nemrég még rideglelkü aggszűz nagyot változott uj környezetében.
Szenvedelmeit, világmegvető animózitását elaltatta az a boldog
béke, <span class="pagenum"><a name="Page_178" id=
"Page_178">-178-</a></span> ami a Bálvándy család révén átáradt az
ő örökös viharoktól hanyatlott lelkébe is. Sem oka, sem alkalma nem
volt visszataszitó férfias erejének érvényesitésére. Tetszett neki
az uj miliő: otthon érezte benne magát. Nem kivánt rajta
változtatni, inkább ő alkalmazkodott hozzá. Olyasvalamit érzett,
mint az a vándor, aki hosszas küzdelmes kóborlás után végre
megtalálta igazi helyét az emberek között… Pihent és örült a
pihenésének…</p>
<p>Természetes, hogy ilyen kedvező viszonyok között zavartalanul, a
maguk ős valóságában érvényesülhettek a leány alapjellemének fényes
vonásai: mindenekkel dacoló nyiltsága, előkelő önérzete, erkölcsi
világnézetének merev és mégis klasszikus esztétikája. S még
természetesebb, hogy eme kvalitásaival hamarosan meghóditotta a
gazdaglelkü, nemes ösztönü Bálvándy családot.</p>
<p>Valóságos orákulummá nőtt közöttük. Zsuzsának szinte fizikai
fájdalmat okozott a tőle való elszakadás puszta gondolata is. De
maga Bálvándy is elsajnálgatta sokszor: annál többször, mennél
jobban közeledett a hazamenetele visszavonhatlan határideje.</p>
<p>– Ejnye, ejnye, – mondogatta gyermekeinek s (mint mindig, ha nem
tetszett neki valami) megvakargatta tarkóját – nagyon üres lesz a
ház Ágnes nélkül.</p>
<p>Zsuzsának könny szökött a szemébe.</p>
<p>– Nagyon sajnálom, nagyon szeretem.</p>
<p>– Ejnye, ejnye, fikomatta, – tépelődött Bálvándy, – ki kéne
valamit találnunk.</p>
<p>– Csak egy mód van, – vélte Bálint, – ahhoz pedig nincs szükség
semmi kitalálásra: hivjuk meg őt Bálvándra. <span class=
"pagenum"><a name="Page_179" id="Page_179">-179-</a></span></p>
<p>– Örökre, – licitált rá Zsuzsa, naiv, gyermekes örömmel.</p>
<p>A férfiak összemosolyogtak.</p>
<p>– Hát ez egy kicsit bajos lesz, – mondta Bálvándy, – hiszen nem
áll egyedül: van otthona.</p>
<p>– Aztán meg, – tóditotta Bálint, – olyan előkelő nő, mint ő,
anyahelyettesnek csak nem szegődhetik el.</p>
<p>– Akkor, – kérte Zsuzsa az apját, – legalább egy kis időre
jöjjön le velünk… Engedd meg, hogy meghivjam őt.</p>
<p>– Hó, – javasolta az öreg, – hivjuk meg mind a hárman egyszerre,
annak több sulya lesz.</p>
<p>Ebben történt a megállapodás. És meg lett a foganatja. Ágnes egy
pillanatig se kérette magát.</p>
<p>– Örömmel megyek veletek, – válaszolt az általános meghivásra
Zsuzsának, miközben még meg is simogatta szép barátnéja kezét.</p>
<p>Zsuzsa (idővel hozzá szoktatta) kezet csókolt neki aztán a
nyakába ugrott. És erre már Ágnes sem állhatta meg: átölelte és
megcsókolta a leánykát. Ez volt világéletében az első csókja, amit
szive parancsolt rá az ajkára. Bele is pirult…</p>
<p>A két Bálvándy meghatottan nézte a jelenetet, aztán ők is kezet
csókoltak leendő vendégüknek…</p>
<p>… Muki majd hová lett bámulatában, midőn az Ágnes meghivatása
tudomására jött. Bálint közölte vele a hihetetlennek látszó hirt.
Önkéntelenül megcsóválta a fejét s el is szólta magát:</p>
<p>– Csudálatos…</p>
<p>– Mi a csudálatos?</p>
<p>Most már kimondta Muki a bét is.</p>
<p>– Az, hogy megszerettétek a hugomat. Idáig <span class=
"pagenum"><a name="Page_180" id="Page_180">-180-</a></span> még nem
igen szerette senki. Igaz, hogy ő se szeretett senkit.</p>
<p>– Elég az nekünk, – jegyezte meg Bálint, – hogy bennünket
szeret.</p>
<p>Megemberelte magát Muki: nem árulta el Ágnest, azaz azt, hogy
miben áll az ő tudomása szerint a szeretete.</p>
<p>… Különben sem találta volna el az igazságot. Mert Ágnes valóban
szerette Bálvándyékat. Egész szivével… Hogy mennyi szive volt: az
majd a történet végén fog kitudódni…</p>
<p>… Elérkezvén az elutazás napja, Muki kikisérte az utasokat a
pályaudvarhoz. Csak akkor jelentette ki Ágnesnek az utolsó
pillanatban, hogy nem reflektál tőle több pénzre, miután van már
magának is elég: idáig százötvenezer forintot sikerült a kártyán
összeharácsolnia.</p>
<p>Ágnes csak ennyit mondott neki:</p>
<p>– Aztán vigyázz rá, mert az olyanfajta embernek, mint te, kell a
pénz.</p>
<p>Tehát neki nem kellett a pénz. Ez is egy nagy vonás.</p>
<p>… Muki elsápadt, midőn a vasuti kocsi ajtajában kezet fogott
Zsuzsával. És az este nem ment fel a kaszinóba kártyázni. A helyett
berugott magyaros bujában egy budai csárdában…</p>
<p>Csupa költő volt a kis ember. Bárhogy erőlködött is,
ellentmondások nélkül nem tudott a lelke meglenni. A következő
napon már meg automobilt bérelt magának s Bécsbe robogott rajta.
Csak azért, mert véletlenül eszébe jutott egy Tizián-kép, ami a
Bellvederben lógott: hát azt okvetlenül meg kellett néznie.
<span class="pagenum"><a name="Page_181" id=
"Page_181">-181-</a></span></p>
<p>Bálvándyék és Ágnes ezalatt szerencsésen megérkeztek
Bálvándra.</p>
<p>A kulcsár a kastély ajtajában várta a családot levett kalappal s
kézbesitette az időközben érkezett leveleket. Zsuzsa is kapott
egyet. S nyilván igen megörült neki, mert elpirult a szeme
fehérjéig.</p>
<p>– Charlie! – kiáltotta önfeledten.</p>
<p>Aztán elszégyelte magát nagyon s hogy némileg jóvá tegye
árulkodó leányszive hirtelenségét, igy szólt Ágneshez:</p>
<p>– Nincs benne titok… majd felolvasom neked.</p>
<p>– Azt én a nélkül is elhiszem neked Zsuzsa, – nyugtatta meg
Ágnes a piruló leányt.</p>
<p>– De én mégis felolvasom, – makacskodott ez, – csak azért, hogy
megismerjed belőle Charliet.</p>
<p>S karonfogta Ágnest, hogy a szobájába kisérje.</p>
<p>A vénleány szinte ellágyult a hasadó rózsabimbó szüzies pompája
szemléletén.</p>
<p>– Oh, hiszen tudom, milyen. Okos és mégis naiv, komoly és mégis
vidám, szelid és mégis férfias.</p>
<p>– Oh, honnan tudod?</p>
<p>– Olyan leánynak, mint te, – válaszolt Ágnes komolyan, – méltó
párja csak egy olyan férfi lehet.</p>
<p>A leányka hamvas arcába ujra belecsapott a szerelem lángja.</p>
<p>– Jaj, de nem a párom ám.</p>
<p>– Szereted, következésképpen előbb-utóbb az lesz.</p>
<p>Erre meg a szivébe szökött a Zsuzsa minden vére: az arcában
semmi sem maradt.</p>
<p>– Az nem következés, – mondta halkan, mint a lehellet, – ő
angol, én magyar vagyok.</p>
<p>Ágnes megszoritotta a leány kezét. <span class=
"pagenum"><a name="Page_182" id="Page_182">-182-</a></span></p>
<p>– Erre majd a szobában válaszolok neked.</p>
<p>Zsuzsát odamenet, bár tudta, hogy ellenkezik az Ágnes izlésével,
egy oly erős érzésroham fogta el, melynek nem volt képes
ellentállani. Megölelte és megcsókolta idős barátnéját.</p>
<p>– Te, te… de jó vagy!… de szeretlek – mamám!</p>
<p>A vénleány lelke ebben a pillanatban csudálatos átváltozáson
mehetett keresztül. Ő akinek soha a szeme pillája se rezdült élete
legválságosabb pillanataiban sem: összerezzent a mama szó hallatán,
mint a tetten ért bünös. Megállott a folyosón.</p>
<p>– Mondd csak még egyszer azt a szót Zsuzsa, – kérte a leányt
elfuló hangon.</p>
<p>– Mamám, mamám!…</p>
<p>Az erős, viharedzett teremtés, fajának groteszk példánya szinte
beleszédült a leány karjaiba. Ugy kellett őt támogatni, mig a
szobájába nem ért. Ott aztán szabad folyást engedhetett a
gyengeségének: alázatosan meghódolt a mindenek felett uralkodó s
végre rajta is diadalmaskodó természet törvényének: szivéhez ölelte
a leányt és fuldokló, görcsös zokogásba tört ki… Asszonyi
mivoltának és hivatásának tudatára jött. Egy, egyetlen egy szótól.
Igaz, hogy az egész nagy mindenségnek sincs remekebb,
elpusztithatatlanabb, végtelenebb fogalma annál, amit ez a szó
fejez ki: mama. Abban él és attól lesz emberré az egész
emberiség.</p>
<p>– … Leányom!</p>
<p>Más visszhang erre a szóra nincs.</p>
<p>– Leányom, – ismételte Ágnes, – édes leányom! Négyszemközt
mindig igy foglak nevezni és arra kérlek: te is mindig az anyádat
lásd bennem. De <span class="pagenum"><a name="Page_183" id=
"Page_183">-183-</a></span> ne szólits ugy. Mert az emberek
félremagyarázhatnák és azt nem akarom… <i>most már</i> nem
akarom.</p>
<p>(Most már! – a két áruló szó sulya végképp elsikkadt a Zsuzsa
érzéseinek árjában. De maga Ágnes is alig vette észre, hogy
kiszaladt az ajakán. Valamit érzett, valami nagyot, fenségeset: azt
hitte, hogy azt szóval kifejezni ugy se lehet.)</p>
<p>– Pedig, – suttogta Zsuzsa lágyan, – ah, mily boldog volnék, ha
én azt a szót nyiltan, büszkén ejthetném ki az egész világ
előtt.</p>
<p>– Hogy érted?</p>
<p>– Ugy, a hogy mondom.</p>
<p>Ágnes lehajtotta fejét.</p>
<p>– Ne mondd ezt többé Zsuzsa…</p>
<p>Aztán megrázta magát a vénleány, mint aki egy fényes álomból a
szürke valóra riadt.</p>
<p>– Igaz, – mondta szárazon, – adósod vagyok egy felelettel,
hiszen azért kértelek a szobámba.</p>
<p>– Én meg a Charlie levelét olvasom fel neked.</p>
<p>– Most már, hogy leányom vagy, meghallgatom. De előbb te
hallgass meg engem… Azt mondtad: Nem lehetsz az övé, mert angol, te
pedig magyar vagy. Hát erre az a megjegyzésem: örök, isteni
törvény, hogy a nő kövesse a férfit, akit szeret.</p>
<p>Zsuzsa lesütötte a szemét.</p>
<p>– Én elepednék ott fent északon, a ködös Albionban, ahol olyan
kevés a napsugár.</p>
<p>– Ágnes felsóhajtott.</p>
<p>– Én ugy érzem, hogy a napsugarat is pótolja a családi tüzhely
melege.</p>
<p>– Én ugy érzem, – mondta Zsuzsa, – hogy a hazai föld illatát nem
pótolja semmi, semmi sem. <span class="pagenum"><a name="Page_184"
id="Page_184">-184-</a></span></p>
<p>– Talán azt is pótolja a közszellem fényessége s Albionban sok
rokonlélekre fognál találni: ott nem hazudoznak, mint itt, az
emberek.</p>
<p>Zsuzsa leejtette kezét, melyben a Charlie levelét tartotta.</p>
<p>– Nekem az ugy fáj, hogy rólunk, magyarokról ily kicsinylőleg
beszélsz. Itt se hazudnak a müvelt emberek.</p>
<p>Az Ágnes ajka keserü mosolyra ferdült.</p>
<p>– Hisz épp az a baj, hogy csak azok hazudnak. A paraszt: az
durva, de becsületes. Arcán a lelke. Holott az ur álarcban jár. Az
öregasszony maszkja azt hazudja, hogy fiatal a viselője; a fiatalé,
hogy ártatlan, az államférfié, hogy hazafiui gondok szántják a
lelkét; a mágnásé, hogy a nép jóltevője; a papé, hogy hü, alázatos
követője Krisztusnak; a kereskedőé, hogy tisztes polgári haszonra
dolgozik; a tudósé, hogy ő találta fel az élet arkánumát; a
hivatalnoké, hogy modern Atlaszként, vállán hordja az egész hazát…
És mindebből egy szó sem igaz. Az öregasszony ki van pingálva; a
fiatalnak udvarlókon jár az esze; a miniszter a hatalmat szereti,
nem a hazáját; a mágnás gyülöli a földéhes népet, alamizsnát csak a
koldusnak ad; a pap ugy él, mint a hizó, reggeltől estig eszik s
hivét, ha hijja a stólának, a kántorral temetteti el; a kereskedő
hirtelen gazdagságra vágyik; a tudós tiz idegen könyvből csinál egy
tizenegyediket; a hivatalnok szivarozik a hivatalában és nem
dolgozik. És – folytatta Ágnes, – mindenki többnek akar látszani,
mint amennyi: okosabbnak, gazdagabbnak, előkelőbbnek… Nemcsak az
álarc hazudik, az emberek ruházata, életmódja, szereplése is. A
polgár töri magát az ugynevezett <span class="pagenum"><a name=
"Page_185" id="Page_185">-185-</a></span> zsentri után, ez az
ugynevezett zsentri meg az arisztokrata után, ez meg a királyi vagy
legalább is főhercegi udvarok körül legyeskedik… Ötvenezer férfi és
asszony van Budapesten, akinek se foglalkozása, se tisztességes
állandó keresete. Tömve velük a kávéházak. Az asszonyok viszonyokat
hajszolnak ott, a férfiak kártyáznak: az az ő keresetük. Otthon
pedig a piszokban sir a gyerek, mert az anyja példáját követve, a
cseléd is elszökött tőle…</p>
<p>Zsuzsa lehajtotta fejét, szomoruan nézett maga elé: ugy
hallgatta az Ágnes lesujtó szavait.</p>
<p>– Ne hidd azt édes leányom, – folytatta ez, – hogy ellenszenv,
vagy rosszindulat beszél belőlem, óh nem, hiszen a saját fajtámat
csak nem gyülölöm. A fájdalom és a keserüség adja ajkamra a szót.
Fáj a szivem, midőn ennek a pompás, erős fajnak, (amely
kvalitásainál fogva vezérszerepet játszhatnék a népek versenyében),
a züllését látom s annak okait keresem.</p>
<p>S megtaláltad? – kérdezte Zsuzsa.</p>
<p>– Meg. A nevelésben van a hiba. A gyermeket csak egy vétségért
lenne szabad büntetni, de azért aztán keményen: a hazugságért és
csak egy erényre kellene ránevelni: a munkára. A többit végezze el
a természet és az élet maga. Mert a dresszura nyügében nem
alakulhatnak ki csak a leghatalmasabb egyéniségek, holott jellemre
van szükség ebben az országban: erős önérzetre, bátorságra,
akaratra… Ezek a tulajdonságok hiányzanak belőlünk.</p>
<p>– Azt hiszed, – kérdezte Zsuzsa, – más nemzetnél nem
hiányzanak?</p>
<p>Egyenes felelet helyett egy példát mondott el Ágnes.
<span class="pagenum"><a name="Page_186" id=
"Page_186">-186-</a></span></p>
<p>– Ezelőtt vagy hat esztendővel, midőn alapitványi hölgy lettem,
– s megvallom, azért lettem azzá, mert a bolondos társadalom csak
ebben a hivatalos poziciójában hiszi el egy leánynak, hogy nem
rosszban töri a fejét, ha egyedül utazik, – mondom: hat évvel
ezelőtt Angliában voltam. Sokat olvastam erről az országról,
vonzott oda valami. A nagykövet révén, aki rokonságot tart
anyámmal, minden nehézség nélkül bejuthattam az arisztokráciába.
Különösen a castle-life-ot akartam megismerni. Ugy okoskodtam: egy
előkelő urnak igazi otthona a falu; a felesleges cafrangokat, a
jellemhez nem tartozó külsőségeket a londoni nagyvilági élet
zürzavarában teljesen letenni nem lehet. Holott én az embert
akartam megismerni Angliában. Nem a társadalmat, hanem az elemeit.
Három lord hitt meg a kastélyába, én a sir Bretford meghivását
fogadtam el. Tizenöt napra szólt a meghivó s rá volt nyomatva az
ünnepélyek és mulatságok sorrendje is. Két szobát kaptam az óriási
kétszázszobás palotában: egy hálószobát fürdőkabinnal és egy
szalónt. Komorna állott a rendelkezésemre és fogat. A majordomus
bevezetett a lakásomba s bemutatta a komornát. Egyben megkérdezte,
kivánok-e látogatást tenni a ladynél, aki öt és hat óra között
fogad. Átadtam neki a névjegyemet és ezzel el lett intézve az
udvariasság minden kényelmetlensége. Szabad voltam egész ötig…
Reggeli tiz óra volt, mikor megérkeztem. A komorna egy pompás
breakfestet hozott a szobámba. Elfogyasztottam, aztán kipihentem az
ut fáradalmait s megfürödvén, hozzáláttam az öltözködéshez. Öt
órára éppen elkészültem. Megtettem a köteles látogatást. A lady
bemutatta leányait, a lord a fiait. <span class="pagenum"><a name=
"Page_187" id="Page_187">-187-</a></span> Azaz csak kettőt közülök,
mert hat fia volt a lordnak. Csakhogy négyet távol tartott a
foglalkozása. A lord, aki büszke volt nagy családjára, azért
megnevezte és kimentette távollevő fiait is: „Earnestem,
harmadszülött fiam nem szereti a zajos mulatságokat: egyedül
hivatásának él; mint clergyman (pap) azt tartja, hogy az áhitatot
kiüzik a lélekből a zajos világi örömök. Nincs igaza, – jegyezte
meg a lord mosolyogva, – de legyen az ő hite szerint, mert nagy az
ő hite, annál csak a jelleme nagyobb… Charliem, – folytatta a szép
öreg ur, – az én negyedszülött fiam (fiai születési sorrendjére
sulyt helyezett a lord) – Charlie azért nem jöhetett el, mert
katona, most Transzválban hadakozik a szegény burokkal; ötödszülött
gyermekem, az én kis Willym Indiákon veszekszik az
ültetvényesekkel: a kis bolond erővel nagy vagyont akar szerezni;
legkisebb gyermekem végre, Benjaminnak is kereszteltettem, Kairóban
ül a boltjában (s most nagyot nevetett a lord) és bort árul.
Hiszen, – jegyezte meg tréfásan, – igaz, az ő korában nem élhet az
apja nyakán és pénzén, <i>az nem lenne becsület</i>, de hogy miért
választotta éppen a bort, holott egy korty se kell neki belőle (s
ebben a tekintetben nem is igazi englishman), miért nem választotta
teszem a gyapjut vagy a vasat: meg nem foghatom. Hiszen mindegy
lett volna neki: képzett kereskedő, minden téren kiváló
szakember…</p>
<p>Ágnes egy pillanatra abbahagyta a beszédet. Kérdőleg nézett
Zsuzsára.</p>
<p>– Folytassam? – kérdezte aztán.</p>
<p>– Köszönöm, – majd máskor, – válaszolt Zsuzsa lehangoltan. –
Eleget tanultam ennyiből is. <span class="pagenum"><a name=
"Page_188" id="Page_188">-188-</a></span></p>
<p>– Tehát világosan válaszoltam a kérdésedre, – konstatálta Ágnes,
– most már tudod, hogy mi a különbség az angol és a magyar között s
azt is megérted, miért erős az s miért vagyunk mi gyengék.</p>
<p>– A munkán mulik.</p>
<p>– És a jellemen… A százszoros milliomos angol lord fia röstell
az apja nyakán élni, inkább felcsap borkereskedőnek, hogy
megkeresse a kenyerét – az egyszeres milliomos magyar ur fia, jó,
ha szolgálatot vállal a lovasságnál, de többnyire semmittevéssel
foglalkozik s az apja terhére adósságot csinál. És az igy
természetes itt s ugy természetes ott. Röstellünk dolgozni, mint a
napkeleti emir, akinek országában csak a rabszolga dolgozik. Keleti
nép vagyunk s elhaladt felettünk az idő. Féllábbal ma is ott
vagyunk a középkorban.</p>
<p>– Elég, elég, – kérte Zsuzsa Ágnest, – beismerem, hogy
meggyőztél az igazadról, de még sem tudnám a hazámat elhagyni soha.
Már én olyan vagyok: itéletet sem mondok az édesanyámról; még ha
méltatlan is lenne reá, szeretem és én leszek az utolsó, aki
elhagyom.</p>
<p>Ágnesnek szivére szállott a leányka mondása: a maga édesanyjára
gondolt, akit ha szeretett is a vére ösztönéből, kevésre becsült,
állhatatlan, ingadozó jelleme, komikus önszeretete miatt.</p>
<p>– Nagy szót ejtettél ki leányom, – mondta Zsuzsának, – aki olyan
szép és fiatal, ne fogadjon fel soha semmit, mert előbb-utóbb
ellentmondásba keverődik önmagával.</p>
<p>– Ezen a ponton soha, – állitotta Zsuzsa, s szent meggyőződése
jeléül szivére tette kezét, – soha, <span class="pagenum"><a name=
"Page_189" id="Page_189">-189-</a></span> Ágnes. Hiszen, – tette
hozzá, – oly kevesen vagyunk.</p>
<p>– Akkor, – mondotta Ágnes, – nyilván csalódtam az érzéseid
mértékében: te azt az angol urat nem szereted igazán.</p>
<p>Zsuzsa, felelet helyett felbontotta a Charlie levelét.</p>
<p>– Olvashatom? – kérdezte.</p>
<p>– Olvasd…</p>
<p>Csak az első oldal végéig jutott Zsuzsa, aztán megcsuklott a
torka s kezéből kiesett a levél. Sápadt lett, mint a halott. Lába
megtagadta a szolgálatot, egy székhez támolygott s beléje
esett.</p>
<p>Ágnes mellé ült és átkarolta a vállát.</p>
<p>– Ne vedd a lelkedre, – s biztatta-becézte az elalélt leánykát,
– ha ugy szeret, ahogy irja, még minden jóra fordulhat.</p>
<p>Zsuzsa reményvesztetten ingatta a fejét.</p>
<p>– Soha, soha!</p>
<p>És nagy, fényes könnyek szivárogtak a szemébe. Nem zokogott,
csak a szája széle vonaglott egy kicsit. S piciny, leányos keble
hullámzott a szive viharától…</p>
<p>Az állott a levél első husz sorában, hogy imádja őt Charlie és
soha sem fogja elfelejteni. De az apja ellenzi, hogy idegen
származásu nőt vegyen feleségül… A családi tradiciókra, élő
törvényekre hivatkozott Charlie, amelyek őt is kötelezik s bárha a
szive szakad is meg, alájuk rendeli magát.</p>
<p>Ágnes egyelőre nem zavarta tovább Zsuzsát a fájdalmában. Tudta,
hogy a köny ilyenkor nagyobbat könnyit az ember lelkén, mint a szó.
Felvette a szönyegről <span class="pagenum"><a name="Page_190" id=
"Page_190">-190-</a></span> az elejtett levelet és engedelmet kért
Zsuzsától, hogy végig olvashassa.</p>
<p>A leány intett neki, majd arra kérte, hogy olvassa hangosan.</p>
<p>Ágnes teljesitette kivánságát… Csupa ömlengés, vágy, izzó
szerelem volt a levél további hét oldala. Egy férfias lélek
jajveszékelése minden sora. S a leláncolt Titán hiábavaló
erőlködése feletti keserüsége hangzott ki a sorok közül…</p>
<p>Egyebek között azt irta Zsuzsának, hogy: ha nem is fogja őt soha
elfelejteni, de többé nem láthatja az életben. A lovagiasság és a
becsület azt követelik tőle, hogy bocsánatot kérjen a leánytól
mindama gyöngéd szavaiért, amelyekkel, tiszta szándéka tudatában és
szerelme hevében női méltóságát megilletni merte és hogy mindent
elkövessen, ami alkalmas arra, hogy az ő emlékét feledésbe
boritsa.</p>
<p>… Végig olvasván a levelet: elhallgatott Ágnes. Mintha
gondolatokba merült volna, összekulcsolta kezét a feje mögött és
fölnézett a semmibe. Arca nem árulta el érzését. A hangja se, midőn
megszólalt végre:</p>
<p>– Szeret, az bizonyos, – mondta elgondolkodva.</p>
<p>Csend…</p>
<p>– És – folytatta, – az is bizonyos, most már látom, hogy te is
szereted őt.</p>
<p>A leány hallgatott. Hiába is tagadta volna, ha közben el is
állottak a könyei, szenvedő arca elég ékesen beszélt.</p>
<p>– Ugy-e, – kérdezte Ágnes résztvevő hangon és megsimogatta a
leányka haját, – csak most tudtad meg, mennyire szereted?</p>
<p>– Csak most… <span class="pagenum"><a name="Page_191" id=
"Page_191">-191-</a></span></p>
<p>– Az ugy szokott lenni. Akkor tudjuk meg, mennyire kedves nekünk
valaki, ha elveszitjük. Nem a saját tapasztalatomból beszélek
ugyan, – tette hozzá, mintha mentegetni akarta volna magát, – de
nagyon el tudom képzelni az esetet…</p>
<p>Erre ujra kitörtek a Zsuzsa könyei, de most már zokogott is
hozzá. Az Ágnes keblére ejtette fejét: ugy zokogott:</p>
<p>Az csak tovább simogatta a leányka haját, szótalanul, lágyan és
szabályos ütemben, mintha a maga erős lelkét akarta volna a leányka
forró, szűzies testébe átdelejezni. Arca komoly volt, mint az
orvosé a műtét alatt… Csak akkor szólalt meg ujra, midőn nagysokára
elcsendesedett a leányka zokogása.</p>
<p>– Légy erős, leányom, – mondta intőleg inkább, mintsem
vigasztalva, – egy magyar nőnek nem szabad magát elhagynia.
Őseinktől kivételes tulajdonságokat örököltünk a vérünkben, mi
nemes uri nép, gyengeségünkkel nem szabad ezt az örökséget
meghazudtolnunk. Különbnek tartjuk magunkat a tömeg emberénél, hát
legyünk is különbek. A boldogtalan szerelem csak a gyávákat sujtja
le: arra kell gondolni, hogy ajándék minden földi öröm, az igazi
élet: a szenvedés.</p>
<p>A Zsuzsa fájó lelkére fölemelőleg hatottak ezek a bölcs,
bátoritó szavak. Azt érezte a leány, hogy olyan nő áll az oldalán,
aki képes lenne őt az élet minden csapásával szemben megvédeni…
Átadta magát neki egészen, az ő édes, leányos gyöngeségét rábizta
az ő hatalmas erejére.</p>
<p>– Ha mindig mellettem lennél, – mondta, – le <span class=
"pagenum"><a name="Page_192" id="Page_192">-192-</a></span> tudnék
mondani az élet minden öröméről, mert a te nagy lelked, tudom,
mindenért kárpótolna engem.</p>
<p>– Ameddig szükséged lesz rám, veled maradok. Érzem: itt a helyem
melletted.</p>
<p>A szép leány felállott, szinte elmult már minden gyöngesége.
Mintha csakugyan átáradt volna klasszikus fiatal testébe az Ágnes
ereje.</p>
<p>– Mondd meg nekem, édes, – kérdezte szinte átszellemülve, –
miért szeretsz engem, mikor egészen más vagyok, mint te?</p>
<p>– Ágnes – (óh be ritkán esett meg vele) – elmosolyodott.</p>
<p>– Csalódol, kicsikém, mi teljesen egy anyagból vagyunk, azzal a
különbséggel, hogy téged kimélt az élet, engem próbára tett, te
szép vagy, én csunya. Egyéb különbség nincs is közöttünk.</p>
<p>Zsuzsa kitárta karjait.</p>
<p>– Nagyon, de nagyon büszke vagyok reád…</p>
<h2>TIZENNYOLCADIK FEJEZET.<br />
Virág hervadása.</h2>
<p>Bálvándy, aki ezalatt az istállóban dégált és a viszontlátás
örömére összecsókolódzott valamennyi lovával, talán még a
kocsisával is, éppen akkor csörtetett végig a kastélya folyosóján,
midőn Zsuzsa magára hagyta végre Ágnest s a szobája felé tartott.
Majdnem egymásba botlottak.</p>
<p>– Zsuzsóka!</p>
<p>– Tessék, apácska? <span class="pagenum"><a name="Page_193" id=
"Page_193">-193-</a></span></p>
<p>– Ágnestől jösz?</p>
<p>– Tőle.</p>
<p>– Jól érzi magát nálunk?</p>
<p>– Nagyon.</p>
<p>– Gondoskodjál róla fiam, akár az édesanyádról, hogy sokáig itt
maradjon.</p>
<p>Zsuzsa apja karja alá csusztatta a magáét.</p>
<p>– Bár csak örökké itt maradhatna, – mondta és az atyja szeme
közé nézett nyiltan, ártatlanul.</p>
<p>És mégis zavarba jött Bálvándy. Nem tudta, hogy értelmezze
leánya szavait. Ugy felrántotta szemét, hogy egész a homloka
közepéig szaladt a szemöldöke.</p>
<p>– Ejnye teremtette, – hebegte, – de furcsát mondtál te most,
Zsuzsa!</p>
<p>– Miért?</p>
<p>Bálvándy, leánya tiszta, csudálkozó szeméből hamarosan
kiolvasta, hogy kár volt zavarba jönnie.</p>
<p>– Ja, – szólta el magát, – hát te ugy érted, nem amugy?</p>
<p>Erre meg már Zsuzsa volt az, aki tágra nyitotta a szemét.</p>
<p>– Te vagy az, aki furcsákat mond, apácska.</p>
<p>Bálvándy, szokása szerint a tarkójához folyamodott, azaz kapart
rajta.</p>
<p>– Ejnye, az ebugattát, mi most kétfele gondolkozunk, mint a
debreceni varga! Azonban sebaj, – tette hozzá, – neked van igazad:
én se bánnám, ha Ágnes valami csuda révén örökre nálunk rekedne. Ha
ki tudsz találni valamit, veszek neked egy drága selyemruhát.</p>
<p>Azzal otthagyta Zsuzsát. Roppant jókedve volt: tele fütyülte a
visszhangos folyosót… Egy <i>ijedtképü</i>, <span class=
"pagenum"><a name="Page_194" id="Page_194">-194-</a></span>
mezitlábos szolgáló szaladt el mellette (mert a mezitlábasoknak
tilos volt a folyosón való szaladgálás), de nem szaladt elég
szaporán, a méltóságos ur elkapta a copfját és egy jóizüt rántott
rajta.</p>
<p>– Hogy vagy, Kati?</p>
<p>Nem volt Katinak odáig semmi baja, de most egyszeribe rosszul
lett a nagy ijedtségtől.</p>
<p>– Jaj, ne tessen bántani, csak a köpőláda miatt gyüttem.</p>
<p>– Bolond, hisz nem bántalak, – kacagott a vig báró és
eleresztette a szolgáló coffját. Aztán elkezdett énekelni: Ha férfi
lelkedet egy hölgyre föltevéd, stb.</p>
<p>Végre belökte a szobája ajtaját és a helyett, hogy megnyomta
volna a villamos csengetyü gombját, a maga méltóságos torkával
csengetett a kis inasra:</p>
<p>– Gyurkó! Gyuhuhurkó!…</p>
<p>A kis móc azonmód kipattant valahonnnan a padlóból.</p>
<p>– Tessen parancsolni!</p>
<p>– Hagy lám a füledet: nőtt-e, mióta odavoltam?</p>
<p>– Az nem nőtt, – állitotta Gyurkó, – hanem – mesélte, – lakik
itt a faluban egy piszlicsár, a Dutkó, tán tetszik is ösmérni, –
hát annak van egy felesége, akinek a mult héten egyszerre két
gyereke lett.</p>
<p>– Egyéb ujság nincsen? – kérdezte a kedélyes báró hahotázva.</p>
<p>– De, – pletykázta a kis móc, – Nyisztor Maricának megest uj
szeretője lett…</p>
<p>Ilyen stilusban mulattak a méltóságos ur és az inasa vagy egy
félóráig. Aztán már finoman kellett magukat viselniök, mert
elkövetkezett az ebéd ideje. A méltóságos urnak, tekintettel hölgy
vendégére, redengótot <span class="pagenum"><a name="Page_195" id=
"Page_195">-195-</a></span> kellett öltenie, amivel együtt jár a
komolyság. Gyurkónak pedig segitenie kellett az asztalnál, a mivel
meg a méltóság jár együtt…</p>
<p>Zsuzsa pompás önuralmat tanusitott az asztalnál. Egyetlen jellel
sem árulta el szomoru kis szive zajlását, még akkor sem, mikor
Bálint megkérdezte tőle:</p>
<p>– Hát mit irt Charlie?</p>
<p>– Semmi különöset.</p>
<p>Ennyi volt a Zsuzsa felelete…</p>
<p>… Hanem egy hét mulva, kettő mulva már gyakran elhagyta az ereje
Zsuzsát. Igen sokszor bizony veres volt a szeme. Mikor pedig a
szeme nem volt veres, az arca volt fehér. Nagyon fehér. Azért
mosolygott, különösen Ágnes előtt, de nem volt az igazi mosoly:
szomoru volt, mint a ciprusfa… És beesett a gyönyörü leány szeme.
Pici, ives szája kiegyenesedett… Hervadt egy pompás virág.</p>
<p>Ágnes egy ideig aggódó szemmel nézte a hanyatlását. Bátoritotta,
vigasztalta tekintetével. De hogy mit sem használt az igyekezete,
mind-mind ernyedtebb lett a megtört liliom szirma: szóra váltotta
aggodalmait.</p>
<p>– Hát ennyire szereted?</p>
<p>Már még csak nem is tagadta Zsuzsa.</p>
<p>– Nagyon szeretem… az életem.</p>
<p>– Akkor – állitotta Ágnes komolyan az ő hivő erejének
fanatizmusával – el fog éretted jönni és a feleségévé fog tenni az
egész világ ellenére is.</p>
<p>Zsuzsa kétkedőleg rázta a fejét.</p>
<p>– Nem Ágnes, ne vigasztalj engem. Hiszen nem halok bele.
Csakhogy még nem szoktam meg a szenvedést. <span class=
"pagenum"><a name="Page_196" id="Page_196">-196-</a></span></p>
<p>Ágnesnek (mintha csak valami földöntuli érzés, mennyei ihlet
fogta volna el lelkét) lángba borult az arca. A leányhoz lépett és
megfogta a kezét. Szeme szikrázott, hangja szinte zugott, mint az
apostoloké, midőn megismételte szavait:</p>
<p>– Ujra csak azt mondom neked, Zsuzsa: el fog éretted jönni és a
feleségévé fog tenni az egész világ ellenére is.</p>
<p>– Hogy mondhatsz ilyet? – csudálkozott a leányka
halotthaloványan, mert ráragadt az aggszüz ihlete.</p>
<p>Ágnes kebléhez ölelte.</p>
<p>– A szerelem – állitotta hévvel, – csudákat müvel. <i>Én
tudom</i>… Olvasd el a Jókai Shirinjét: az egy igaz mese.</p>
<p>– Ismerem, – mondta Zsuzsa, – csakhogy az a mese nagyon
szomoruan végződik ám. Különben is a mesék kora lejárt.</p>
<p>– Édes leányom, csak ember az is, aki a mesét csinálja. És
tulajdonképpen nem is mese az igazi mese.</p>
<p>Zsuzsa nem értette meg a mondás mélységét. Különösen hogy Ágnes
nem füzött hozzá bővebb magyarázatot. Csak arra kérte a leányt:</p>
<p>– Remélj és szeress… Remélni – mondta rejtelmes hangon, –
remélni és szeretni lehet <i>husz</i> esztendeig, sőt örökké is.
Pedig az élet csak annyi: remény és szeretet. A többi khiméra…
Igérd meg nekem, hogy bátor leszel, mig visszajövök.</p>
<p>– Zsuzsa összerezzent.</p>
<p>– Hogy hogy, hát te is elhagysz engem? És éppen most? És ilyen
váratlanul?</p>
<p>– Azért hagylak el, hogy visszatérjek hozzád. <span class=
"pagenum"><a name="Page_197" id="Page_197">-197-</a></span> Várj
rám. Megfogadtam neked, hogy nem hagylak el soha…</p>
<p>– Mikor akarsz elmenni?</p>
<p>– Holnap, drága az idő.</p>
<p>– Csak egy pár napig maradj még, – kérte Zsuzsa.</p>
<p>– Nem az én időm drága, a tied.</p>
<p>Ezt ujra nem értette Zsuzsa…</p>
<p>… Bálvándy valóságos veszekedésbe keveredett Ágnessel annak
váratlan elutazási szándéka miatt.</p>
<p>– A manóba, legalább hozzászoktatott volna a gondolathoz! Két
hétig egy szót se szólt, aztán –: holnap hajnalban kocsit kérek,
elutazom. Ez furcsa egy kicsit.</p>
<p>Ágnes kezét nyujtotta a kedves zsörtölő urnak.</p>
<p>– Kedves Bálvándy báró, szép magától, hogy marasztal, de most el
kell mennem egy időre. Hanem majd visszajövök én hivatlanul is:
fogadom.</p>
<p>Bálvándy megnyugodott kissé.</p>
<p>– No hiszen az igaz, hogy a maga fogadása elég jó papiros, az
angol bank is adhat reá.</p>
<p>– Köszönöm a bizalmat… Egyben egy kérésem lenne magához.</p>
<p>– Csak ne legyen az a kérés tulságosan komoly.</p>
<p>– Nagyon komoly pedig. Az a kérésem: vigyázzon a leányára,
szórakoztassa, ápolja, mert szomoru és beteg.</p>
<p>Jó Bálvándy, aki a maga áldott jókedvétől egy pillanatig sem
vette észre leánya hervadását (igaz, hogy az előtte teljes erejével
uralkodott magán), összecsapta kezét.</p>
<p>– Istenem, hát mi a baja? <span class="pagenum"><a name=
"Page_198" id="Page_198">-198-</a></span></p>
<p>– Ne kérdezze se tőle, se tőlem. Biztos lehet benne, hogy el fog
mulni. Elégedjék meg ennyivel.</p>
<p>Bálvándynak tátva maradt a szája.</p>
<p>Ágnes másnap reggel elutazott.</p>
<h2>TIZENKILENCEDIK FEJEZET.<br />
A képviselő ur.</h2>
<p>… Közeledett a képviselőválasztások ideje.</p>
<p>… Az <i>uj báró</i> egy félméteres fácántollat tüzött a kalapja
mellé, aztán megnyitotta az értekezletet…</p>
<p>Jelen voltak: A választókerület negyvenkét községének valamennyi
pópája, jegyzője, gazdatisztje s egy pár parasztmágnás. Közülök
mindössze husz ember értett egyet a magas kormánynyal, a többi
hazafinak napidijat kellett fizetni a megjelenéseért…</p>
<p>Nevezetesen a Bálvándy jelöltetéséről van szó. Az uj báró alatt
meg Muki értendő (mert a nevét még nem tudta megtanulni a nép), a
szóban forgó értekezlet végre a halmosi választókerületet
képviselte.</p>
<p>Szinhely: a halmosi nagyvendéglő diszterme, amely ez alkalommal
ünnepiesen fel volt diszitve; azaz egy ravatalszerü emelvényen két
rendbeli hordó volt csapra verve: egy sörös és egy boros s a Muki
által elfoglalt elnöki szék nemzeti szinre lett átfestve…</p>
<p>Mialatt az előkelőek a diszteremben ittanak és szónokoltanak, a
korcsma udvarán terpeszkedő állásban táncmulatságot rögtönzött a
nép kecskedudaszó mellett. Hamis egy jószág ez a havasaljai nemzeti
zeneszerszám: nem elég, ha fujják, csak ugy szólal meg,
<span class="pagenum"><a name="Page_199" id=
"Page_199">-199-</a></span> ha a rajta játszó müvész hóna alá kapja
és jól megnyekegteti a potrohát. Akkor azonban olyan sirást visz
véghez, mint az éhes kecskegida, ha kifogyott az anyja teje.</p>
<p>De éppen ez kell a mócnak. A sirás azt egy csöppet sem
szomoritja el, sőt annál szilajabban kapkodja a kólóban a lábát,
mennél keservesebb a talpát csiklandozó melódia. Különösen ha
pálinka van benne.</p>
<p>Az pedig volt ez alkalommal a mócokban bőven, az uj báró
jóvoltából pedig, aki nem igen kimélte a pénzt: a kedvező hangulat
szempontjából megtraktálta még az ölbeli csecsemőt is…</p>
<p>Az értekezlet különben a Muki megnyitó beszédjével kezdődött,
egy kicsapott, de népszerü jegyző, ünnepi szónoklatában kulminált
és általános berugással ért véget. <i>Éljen</i> kevés volt, de arra
nem is igen volt szükség, a fő, hogy megtörtént a Bálvándy
jelöltetése. Most már csak faluzni kellett, ami igen rossz illatu
és fáradságos munka. De Muki nem ijedt meg tőle, befogta az orrát s
megszervezte a Bálvándy-pártot személyesen mind a negyvenkét
faluban…</p>
<p>És hősies elszántságának meg lett a gyümölcse: a fenséges nép
megválasztotta Bálvándyt száznegyven szótöbbséggel, a nélkül, hogy
a jelölt kidugta volna az orrát a kastélyából az egész kampány
alatt csak egy órára is.</p>
<p>Helybe hozták neki a mandátumot. Muki vezette a deputációt, de
nem ő szónokolt, hanem a poliesti pópa, még pedig százhuszonöt
forintért.</p>
<p>Az ujonnan megválasztott képviselő válaszában ünnepies igéretet
tett, hogy szivén viselendi kerülete sorsát, a müvészetek
valamennyi ágát istápolni fogja, <span class="pagenum"><a name=
"Page_200" id="Page_200">-200-</a></span> hogy megerősödjék a haza,
első sorban a halmosvidéki nép.</p>
<p>Szót se értett a beszédjéből senki, de hát alapjában véve arra
se volt szükség. Hiszen nem azért választották meg őt a halmosiak,
hogy kikérdezzék: mennyi a tudománya, hanem csupán csak azért, mert
tizszer annyit adott a dicsőségért, mint az ellenjelöltje.</p>
<p>Mindazáltal igy se fogyott el egészen a Bálvándy kártyán
szerzett választási pénzalapja. Muki megmentett neki a nála
deponált ötvenezer forintból tizezret.</p>
<p>– Nesze, – mondta, midőn átadta neki a tekintélyes
pénzmaradványt, – ezzel berendezheted a pesti lakásodat is.</p>
<p>– Az ám, – örvendezett a jó báró, miközben begombolta a pénzt, –
erre nem is gondoltam, pedig – s egyszeribe elkomolyodott a ragyogó
arca – most már csakugyan elhatároztam, hogy Pesten töltöm az egész
szezónt.</p>
<p>Elkomolyodott Muki is.</p>
<p>– Azt helyesen teszed, ha egyébért nem, a családod
szempontjából.</p>
<p>– Igen, Zsuzsának szüksége van a szórakozásra… Nincs ugyan semmi
baja, – magyarázta Bálvándy, – csak elgondolkozik néha, még pedig
oly mélyen, mintha nem is a földön járna az esze.</p>
<p>– S tudod az okát? – kérdezte Muki.</p>
<p>Bálvándy megint kapart a nyakán.</p>
<p>– Hiszen igen… sejtek valamit. Ágnes megtiltotta, hogy
megkérdezzem, de azt hiszem, alighanem az után az angol gyerek után
busul; aztán meg Ágnes is nagyon hiányzik neki… Mit szólsz hozzá, –
kérdezte hirtelen, – ha szépen megkérnénk, elfogadná-e <span class=
"pagenum"><a name="Page_201" id="Page_201">-201-</a></span>
meghivásunkat?… Öt hónapja, hogy nem láttuk. Megvallom, – tette
hozzá, – nagyon nélkülözöm magam is.</p>
<p>Muki önkéntelenül elnevette magát.</p>
<p>– Bezzeg nem nélkülözted ezelőtt kilenc hónappal, – incselkedett
a barátjával…</p>
<p>– Hü pajtás, az egy óriási tévedés volt részemről, röstellem is
nagyon.</p>
<p>– Hát – mondta Muki, – én azt hiszem: biztosra veheted, hogy
szivesen elfogadja a <i>leányod</i> meghivását.</p>
<p>– Csak az aggaszt, – jegyezte meg a derék báró, – hogy nem adtuk
neki vissza a látogatást.</p>
<p>– Azt is meg lehet cselekedni, – vélte Muki, – bár Ágnes semmit
sem ad a formaságokra.</p>
<p>– Meg is cselekeszszük, – határozta el magát Bálvándy hirtelen.
– Te ugyis itthagysz bennünket holnap, holnapután utra
kelhetünk.</p>
<p>– Sürgönyözd meg a jöveteleteket, – tanácsolta Muki, – hogy
kocsit küldhessen elétek az állomásra.</p>
<p>– Először – mondta Bálvándy, – szólok Zsuzsának, mert hátha nem
kvadrál neki az idő.</p>
<p>– Lupus in fabula: Zsuzsa éppen akkor lépett a szobába.</p>
<p>– Zsuzsóka!</p>
<p>– Tessék, apácska.</p>
<p>– Eljönnél velem Ágneshez?</p>
<p>A leányka megvánnyadt arca kipirult az örömtől.</p>
<p>– Óh el, el.</p>
<p>– Akkor készülj, holnapután este utnak indulunk. <span class=
"pagenum"><a name="Page_202" id="Page_202">-202-</a></span></p>
<p>Azzal megfogalmazta a táviratot. Az Ágnes atyjának cimezte s a
Zsuzsa nevét irta alá:</p>
<p>„Méltóságos Ugor Tamás urnak – Csótár, küldönccel Dormánd.</p>
<p>Ágnes látogatására csütörtökön reggeli gyorssal érkezem Csótárra
atyám kiséretében – Bálvándy Zsuzsa.“</p>
<p>Zsuzsa atyja vállára hajolt, midőn az az irással vesződött s
amikor elkészült vele, a fülébe sugta:</p>
<p>– De aztán elhozzuk őt magunkkal ugy-e?</p>
<p>– Persze, hogy persze, – biztatta az apja, – hiszen azért
megyünk: érte.</p>
<p>… Muki még figyelmeztette Bálvándyékat, különösen Zsuzsát az
Ágnes szüleinek különködéseire.</p>
<p>– Jó emberek, – fejezte be a jellemrajzukat, – csak nem szabad
őket komolyan venni. Vén komédiások, mint a felvidéki urak
legtöbbje.</p>
<p>Bánta is a Zsuzsa akármilyenek, csak ott lehessen végre az ő
Ágnese mellett, akit anyjául választott a lelke… Milyen boldog is
lesz, hogy végre-valahára kiöntheti előtte a szivét!… Apróra
elmeséli neki életének minden egyes mozzanatát, amióta nem látta
őt. És, ha ki is kap a gyengeségért, bizony ki fogja magát sirni az
ő kebelén… Oly régen nem sirt. Megfogadta Ágnesnek, hogy erős lesz,
hát az ő távollétében nem akarta a szavát megszegni. Majd csak
előtte. Oly jól fog esni a lelkének egy kis gyöngeség!…</p>
<p>Gyöngeségre vágyott a Zsuzsa szomoru, fehér lelke, holott éppen
erőre lett volna szüksége, hogy elviselhesse azt a kinos
meglepetést, amelyben másnap az öreg Ugorék sürgönyválasza révén
részesült.</p>
<p>Nevezetesen az állott az Ugorék táviratában, <span class=
"pagenum"><a name="Page_203" id="Page_203">-203-</a></span> hogy
leányuk (immár negyedizben) hosszabb külföldi utra indult. Hová:
azt nem is sejtik…</p>
<p>Muki (hazamenőben) éppen bucsuzott Bálvándyéktól, midőn a
távirat érkezett. Ő maga sem tudta mire vélni a különködő vénleány
emez ujabb bogarát… Végképpen lemondott volna Bálvándyról? Belátta
volna ármánykodása hiábavalóságát? Akkor hagyta volna el a
bátorsága, mikor a sikerei is biztatták?… Nem, az lehetetlen, –
vélte Muki. – Az Ágnes bujkálásának és titokzatos utazásának
rendkivüli céljának kell lenni. Vajjon mi lehet az a cél?</p>
<p>– Nem leveleznek egymással? – kérdezte Zsuzsától, hogy
feleletéből esetleg némi támpontot nyerjen valamelyes
kombinációra.</p>
<p>– Ritkán, – válaszolt Zsuzsa. – Mindössze tiz levelet kaptam
tőle; néha hármat is egymásután, aztán sokáig, sokszor egy hónapig
se semmit.</p>
<p>– Egyszóval, – következtetett Muki egész helyesen, – mindig csak
Gerendről irt. Tehát nem akarta hogy tudomást szerezzenek
hollétéről.</p>
<p>– Ugy látszik, – vélte Zsuzsa is, – arról egy szót sem irt
soha.</p>
<p>Bálvándy megcsóválta fejét.</p>
<p>– Ez a titkolódzás pedig – jegyezte meg leverten – egy csöppet
sem vall reá… Valami különös nagy oka lehet…</p>
<p>– Bolond, – vágta ki Muki kiméletlenül.</p>
<p>Zsuzsa pártját fogta.</p>
<p>– Ő tudja mit csinál, – mondta. – Olyan nőről, mint ő, nekünk
nem szabad itéletet mondanunk.</p>
<p>– Mégis az a valóság, – jegyezte meg Bálvándy <span class=
"pagenum"><a name="Page_204" id="Page_204">-204-</a></span>
leverten, – hogy elfelejtett bennünket. Pedig nem bántottuk.</p>
<p>– Nem felejtett el, – állitotta Zsuzsa erős hittel, – nekem azt
mondta, hogy nem hágy el bennünket soha. S az ő szava szent.</p>
<p>Bálvándy összenézett Mukival. A két férfi megértette egymást.
Nem bolygatták tovább az ő nagy hitében Zsuzsát…</p>
<p>… Szüksége is volt arra a leánykának, mert nagyon leverte a
távirat…</p>
<p>Az után még halványabb lett, még álmodozóbb, még szomorubb… Egy
erős vonás képződött ajka körül. Lázas szeme megnagyobbodott. Feje
oldalt billent, mint a dércsipte liliom virága…</p>
<p>Egy hónap eltelte után azonban, mintha megkeményedett volna a
szive: egyszeribe abbahagyta Zsuzsa tépelődését. Nyiltan leszámolt
életével: lemondott a boldogság vágyáról is. Életét is ugy rendezte
be, hogy ha akarja vala, se legyen ideje az ábrándozásra. Reggeltől
estig dolgozott. Rendelkezett a cselédséggel, ott volt a fejésnél,
a mákfejtésnél, padláson, pincében, éléskamrában, mindenütt. S ha
ennyi lótás-futás sem meritette ki az idejét, a cselédmunkától sem
riadt vissza.</p>
<p>S a fizikai fáradság meghozta a leány álmát és étvágyát, sőt az
egészség pirossága is visszaköltözött az arcára. Csak az ajka
körüli vonás lett még mélyebb s az arca még keskenyebb. És valami
öreges konok nyugalom ömlött el egy pár hónap előtt még oly
gyermekesen szilaj kisleányos lényén.</p>
<p>Bár néha örülni is tudott Zsuzsa. Megkérte atyját, hogy bizza
reá pesti lakásuk berendezését; ő bizonyára <span class=
"pagenum"><a name="Page_205" id="Page_205">-205-</a></span>
olcsóbban tud bevásárolni, mint egy férfi s azonkivül szeretné
Angliában szerzett tapasztalatait is értékesiteni a
berendezésnél.</p>
<p>Bálvándy csak örült, ha valami szokatlan teendőjének a gondját
másra hárithatta. De különben sem lehetett volna Zsuzsának olyan
kérése, amit megtagadott volna tőle. Boldog volt, ha örömet
okozhatott neki.</p>
<p>És Zsuzsának valóban igazi örömére szolgált a pesti lakásuk
gondja.</p>
<p>Atyja a Vas-utcában bérelt egy hatszobás lakást s ezt a hat
szobát hat hét alatt <i>népesitette</i> be a leány. Mert valóban
éltek ott az élettelen tárgyak: megelevenedtek müvészi elrendezésük
fényében. Minden butordarabnak meg volt a maga rendeltetése. A
szőnyeg süppedékes volt, mint a pázsit; a kerevet ringó, mint a
folyó hullámai; s a kristályos patak viszfényét utánozta a metszett
angol tükör. És semmi sablon, semmi cifraság, semmi póz. Az
asztalok becsülettel állották meg helyüket a parkéten: lábuk nem
ingadozott, ha valaki hozzájuk ért; a szekrények, mint valami
tisztes előkelő urak, feszes méltósággal látszottak támogatni a
szobák falát. Karosszék, ülőke, állványok, festmények, szobrok,
metszetek, órák, valamennyi disze a lakásnak jelentett valamit.
Gyönyörködtetett, mesélt. Egyszóval, jelleme volt mindennek, amit a
Zsuzsa képzelete megalkotott.</p>
<p>Legbeszédesebb volt a férfiszalón. Vörös angolbőr karosszékek és
kerevetek. A sarokban stilizált schwarzwaldi óra bronzveretü
mahagóni szekrényben s harangzugásu óraütővel. Egy Rodin-szobor
carrarai márványból. Egy pompás faragott kerek asztal indiai
hidlásfából. Az egész padmalyt befogó veres-lila szőnyeget
<span class="pagenum"><a name="Page_206" id=
"Page_206">-206-</a></span> tuniszi arabsnők szőtték s a bronz
vilamos csillárt egy félreértett magyar iparmüvész készitette
remekbe. Üstökös csillagot ábrázolt. Csillagja száz
gyertya-fénynyel égett s száz gyertyaláng erejü
szentjánosbogár-fényből állott az uszálya…</p>
<p>S mindezt az előkelő gyönyörködtető és gondolkoztató fényüzést
mindössze tizenkétezer forintból kerotette ki Zsuzsa.</p>
<p>Bálvándy alig hitt a szemének, midőn leánya bemutatta neki a
számlákat.</p>
<p>Te valóságos tündér vagy Zsuzsóka, biztosan elbüvölted a
kereskedőket, hogy oly olcsó árakat szabtak neked.</p>
<p>Zsuzsa átölelte atyja nyakát.</p>
<p>– Boldog vagyok, hogy meg vagy velem elégedve, – mondta
önfeledten, – hiszen igazában és egészen most már csak te vagy az
enyém.</p>
<h2>HUSZADIK FEJEZET.<br />
Ágnes mama.</h2>
<p>… Muki többször meglátogatta Bálvándyékat pesti lakásukon.
Egyszer azzal a hirrel lepte meg őket, hogy restauráltatni fogja
erdélyi várkastélyát és egyszersmindenkorra oda költözködik. Azt
mondta, kora tavaszszal megkezdeti a munkát, hogy (legalább az
egyik szárnya) elkészülhessen őszig.</p>
<p>Kártya-sikereiről nem beszélt Muki Bálvándyéknak, de beszélt
róluk helyette az egész Budapest… Egy nagykorusitott fiatal grófnak
egyetlen éjszakán elnyerte <span class="pagenum"><a name="Page_207"
id="Page_207">-207-</a></span> az egész vagyonát, körülbelül
százezer forintot s mégegyszer annyit szitt ki egy Budapestre
tévedt részeges orosz herceg degez bugyellárisából…</p>
<p>Tény az is, hogy kifizette Muki minden adósságát s midőn lejárt
a bérlet ideje, csakugyan átvette birtokát a maga kezelésébe. Arra
is telt neki immáron. Az erdélyi várkastélyára előirányzott
százezer forintja is ott hevert a Kereskedelmi Bankban s végre
egyéb készpénzben és értékpapirban is maradt neki azonkivül vagy
kétszázezer forintnyi vagyona. Egyszóval tulesett a millión… De
azért tovább kártyázott. Nyuzta a világot és ha néha-néha
megcsömörlött önmagától, elbujt vagy egy hétre valami félreeső
külföldi zugolyba. Ott elővette Ibsent és Shakespearet s átlapozta
az Ujtestámentumot is…</p>
<p>Bálvándy meg szorgalmasan készült a politikai szereplésre. Mióta
Muki elmagyarázta neki a kulturpolitika nemzetfentartó fontosságát,
váltig ott motoszkált a bogár a fejében: miszerint ő van arra
hivatva, hogy a magyar művészet iránti érzéket belevigye a
köztudatba s azzal megvesse melegágyát a nemzeti nagyságnak. A
kultusztárca költségvetésénél szándékozott először fölszólalni s e
célból már jó egy hónappal a várható napirend előtt hozzáfogott
beszédje megirásához.</p>
<p>Bálvándy nem volt éppen tudatlan (de meg képezte is magát utóbbi
időben, gondolatai tehát elég bőséggel bugyogtak elő ismeretei és
képzelete nyers anyagából), de a szónoklat müvészi formájával nem
volt ismerős, holott főképpen abban rejlik a meggyőzés titka…</p>
<p>Összetákolt vagy hat árkusra való okfejtést, buzditást
<span class="pagenum"><a name="Page_208" id=
"Page_208">-208-</a></span> és dorgatóriumot: egész lelkét
beletette a pennájába s (volt annyi önbirálata) még sem volt
megelégedve a munkájával. Érezte, hogy hiányzik valami a
koncepcióból. A zene, a vonalak. A hang és a formák harmóniája. A
müvészi stil.</p>
<p>Pedig egy időben, különösen midőn Ágnessel beszélt eszményi
terveiről, azt hitte, hogy csak a száját kell kinyitnia: magától
fog megnyilni lelke zsilipje s ontani fogja a szót. Azzal a
megvesztegető áradattal, azzal a hatalmas erővel, melyet az ügy
nagysága megkivánt.</p>
<p>Bálvándyt nagyon lehangolta a csalódása s tehetetlensége okait
keresvén, hamarosan rájött, hogy agyát és lelkét annak idején az
eszes leánynyal való szellemi érintkezés termékenyitette meg. Attól
jött meg az önbizalma is egy oly hivatásszerü munka elvállalásához,
amelyhez a maga eredendő és szerzett kvalitásai magukba véve nem
voltak elegendők. Inspirációra volt szüksége.</p>
<p>Azért csak tovább furt-faragott a beszédjén. Eljárt a klubjába
szorgalmasan. Igyekezett a szellemi kulturának propagandát csinálni
társadalmi uton is. Könyveket és képeket vásárolt; végre
beiratkozott a müvészklubba: a Fészekbe is. Ott sarkalta a
müvészeket, ébreszgetvén az önérzetüket s összetartásra, jellemre
buzditván őket, hogy megteremthessék az uj osztályt, amely nélkül
egy nemzet sem lehet el: a szellemi arisztokráciát.</p>
<p>Ám a müvészember gyanakodó ember: a Fészek tagjai nem igen
biztak a lelkes báró jóhiszemüségében. Szereplési viszketegnek
hitték a lelkességét.</p>
<p>– A mi vállainkon akar felkoposzkodni a piedesztálra,
<span class="pagenum"><a name="Page_209" id=
"Page_209">-209-</a></span> – jegyezte meg egy zseniális vereshaju
szobrász.</p>
<p>– Olcsón akar hozzájutni képeinkhez, – licitált rá egy rosszmáju
piktor, aki soha egy képét se tudta eladni…</p>
<p>A meggyőző erő hiányzott Bálvándyból. A müvészlelkek sajátos
egyszerü bája, közvetlensége. Hiába kötött formális barátságot
velük: azt a válaszfalat, amely a müvészt az arisztokratától
elválasztja, nem tudta ledönteni. Mert ő meg viszont a vérbeli főur
sajátos kvalitásait vitte el uj körébe.</p>
<p>Bálvándy hamarosan észrevette, hogy müvészbarátai nem tudnak
vele igazában összemelegedni. Csak az okát nem tudta, miért? Azért
nem csüggedt: kereste, mert okvetlenül meg akarta találni ezt az
okot.</p>
<p>E közben ujra csak Ágnesre gondolt, akinél az ő meggyőződése
szerint, senki a világon nem ismeri jobban az embereket… Idővel
szinte idegessé lett már: ugy vágyott a vénleány társaságára.
Nélküle, mintha hiányzott volna valami az életéből… Hamarosan
rájött ennek a hiánynak a minémüségére is. A vénleány volt az, aki
az ő lelkét tartalommal látta el. S hogy megszokta általa az
eszményi életet, fájt neki az üresség, őrlődött benne a lelke, mint
malomkő az üresen járó garatban…</p>
<p>Elpanaszolta a gyermekeinek is:</p>
<p>– Nem tudom mi lelt, de az a fránya Ágnes valahogy a szivemhez
nőtt.</p>
<p>Bálint tréfára fogta a dolgot.</p>
<p>– Azon könnyü segiteni, apa, – mondta nevetve, – vedd el.</p>
<p>Zsuzsa nem is gondolt erre az eshetőségre, ám <span class=
"pagenum"><a name="Page_210" id="Page_210">-210-</a></span> most,
hogy bátyja kiejtette a száján, csudálkozni valót sem talált
rajta.</p>
<p>– Mit nevetsz ezen? – korholta szeliden fivérét, – apa még
fiatal ember, mi meg soha sem kaphatnánk Ágnesnél jobb anyát.</p>
<p>Elpirult és kérdőleg nézett az apjára. De valami nagy öröme nem
telhetett annak válaszában.</p>
<p>– Ejnye, Zsuzsa, ne beszélj bolondokat. Nem tudom én a ti
édesanyátokat elfelejteni soha. Hisz szeretem Ágnest, de nem ugy,
hanem – amugy. Mint egy őszinte, becsületes barátot, egy jellemes
férfit, akinek hüségére minden körülmények között számitani lehet.
De feleségül csak nem vehetek valakit – barátságból!</p>
<p>Zsuzsa lehajtotta fejét.</p>
<p>– Az más, apa, mondta pirulva, – én azt hittem, hogy Ágnes
nemcsak a becsülésedre, de érdemes a szeretetedre is. Igaz, hogy
nem szép, – tette hozzá ártatlanul, – de a külsőségek csak nem
számitanak.</p>
<p>Bálint nevetett. Az öreg ellenben idegeskedni kezdett.</p>
<p>– Jaj de rettenetes csapperli vagy te, Zsuzsóka. Mit avatkozol
olyan dolgokba, amikhez semmi érzéked sincs?</p>
<p>És egy félóráig disputált a leányával, mint az olyan ember, aki
meg van vádolva s fühöz-fához kapkod, hogy lerontsa a közvádló
érveit.</p>
<p>– Az ebugattát kiabálta, – vén az már, nem feleségnek való… Én
korán nősültem, csak nenyvennyolc esztendős vagyok ma és fiatalság
dolgában Bálinttal se cserélnék. Egy husz éves leány lenne
hozzámvaló, <span class="pagenum"><a name="Page_211" id=
"Page_211">-211-</a></span> de az ördögnek kell a feleség… mondtam:
olyan asszonyt, mint anyátok, ugy sem kaphatok soha.</p>
<p>Egy forró könnycsepp szivárgott ki a Zsuzsa szeméből.</p>
<p>– Óh, – sóhajtott fel a leányka, – az én drága édesanyám, az
mindig mellettem volt, ha élne, mellettem volna ma is.</p>
<p>Szinte öntudatlanul esett ki ajkán a vád Ágnes ellen, aki (ha
csak ideiglenesen is) igy magára hagyta, mikor talán a legnagyobb
szüksége lett volna reá.</p>
<p>– Igazad van apa, – mondta, – annyira, hogy az anyánk lehetne,
nem szeret bennünket Ágnes.</p>
<p>Bálvándy nagy kínban volt. Összevissza gabalyodtak az érzései.
Maga bölcs Salamon sem találta volna el most az ő szája ízét.</p>
<p>– Dehogy nem, – ripakodott rá leányára s hangjában a férfiui
hiusága is kifejezésre jutott, – szeret az bennünket eléggé, de nem
azon mulik. Nem rajta, hanem rajtam. Nem kell feleségnek, –
punktum. És – tette hozzá mérgesen – ne veszekedjetek velem, mert
ugy se veszem el.</p>
<p>Zsuzsa mosolygott.</p>
<p>– Hiszen, – jegyezte meg, – még az sem biztos, – hogy hozzád
menne-e?</p>
<p>– Hehehe…</p>
<p>– Mit nevetsz?</p>
<p>– Azt szeretném én látni… Mi kifogása lehetne ellenem?</p>
<p>– S neked lehet ellene kifogásod?</p>
<p>– Az más.</p>
<p>– Miért?</p>
<p>Erre már nem tudott a jó ur felelni. Csak <span class=
"pagenum"><a name="Page_212" id="Page_212">-212-</a></span> tovább
dünnyögött összevissza, minden meggyőződés nélkül.</p>
<p>– Ne kínozzatok, az ebugatta, nem nősülök.</p>
<p>Bálint elnevette magát.</p>
<p>– Hát ki kényszerit reá?</p>
<p>– Zsuzsa.</p>
<p>– Alighanem tévedsz, öregem.</p>
<p>– Az ördögbe, dehogy tévedek. Mit értesz te a nőkhöz? Azoknak
egyéb dolguk sincs, mint hogy konspiráljanak a férfiak ellen.</p>
<p>Zsuzsa elpirult.</p>
<p>– Igaz, – vallotta be, – hogy én egyszer, egyetlen egyszer
példázgattam Ágnes előtt arra, hogy szeretném, ha az anyám lenne,
de ő egyszersmindenkorra megtiltotta, hogy ennek a vágyamnak
másodszor is kifejezést adjak.</p>
<p>– Megtiltotta?!…</p>
<p>Most meg már ez nem tetszett az öregnek. Sértve érezte
magát.</p>
<p>– Meg, – felelte Zsuzsa.</p>
<p>– Ejnye a kiskésit! – dohogott a jó báró, – még kisül, hogy nem
én nem akarom őt, hanem ő nem akar engem.</p>
<p>– Az nem lehetetlen, – állitotta Zsuzsa mosolyogva.</p>
<p>Bálvándy elkezdett szaladgálni a szobában, körülfutkosta a nagy
asztalt és folyton dünnyögött.</p>
<p>– Azt szeretném én látni!… Azaz hogy nem szeretném, mert
beleesnék a verembe…</p>
<p>Zsuzsát bántotta, (mert tiszteletlenséget látott benne Ágnessel
szemben) atyja teljesen indokolatlan, sőt tárgytalan locsogása.
<span class="pagenum"><a name="Page_213" id=
"Page_213">-213-</a></span></p>
<p>– De hiszen saját magaddal disputálsz, apa. Nem muszáj Ágnest
elvenned.</p>
<p>Erre észre tért a csajbókos férfiu.</p>
<p>– Igazad van, Zsuzsóka, ki a manó kényszerithet rá, hiszen…</p>
<p>Nem fejezhette be a mondanivalóját, mert kopogtattak az
ajtón.</p>
<p>– Szabad…</p>
<p>Belépett az inas és egy ezüsttálcát tartott Bálvándy elé.
Névjegy volt a tálcán.</p>
<p>– Nem vagyok itthon, – rivallt rá a házigazda az inasra, de
azért lekapta a névjegyet a tálcáról.</p>
<p>Az inas távozni akart, de Bálvándy, miután egy pillantást vetett
a névjegyre, utána szökött, mint egy játékos macska és elkapta a
frakkja leffentyüjét.</p>
<p>– Megállj! Itthon vagyok!…</p>
<p>– Parancsára, méltóságos báró ur…</p>
<p>Bálvándynak tátogni kezdett a szája, de a szó nem jött ki rajta.
Átadta a névjegyet Bálintnak. Az meg Zsuzsának. A fiatalok
összebujtak, mert nem hittek a szemüknek, de az öreg is közéjük
tolta a fejét. Igy bámulták hármasban az ártatlan papirost, mig
végre tisztába jöttek vele…</p>
<p>Az Ágnes névjegye volt. Egy pillanat mulva a szobában volt Ágnes
maga is. Három milliméter porréteg fedte utazó köpenyegét, a fején
egy vászon ültetvényessisak <i>éktelenkedett</i>, bár egy sarkig
érő lilaszin fátyol fityegett le róla.</p>
<p>– Megjöttem, Zsuzsa…</p>
<p>A leányka fölugrott székéről, amelyen ült és rég nem látott
barátnéja nyakába ugrott.</p>
<p>– Végre-valahára… <span class="pagenum"><a name="Page_214" id=
"Page_214">-214-</a></span></p>
<p>A vénleány keblére ölelte a fiatalt.</p>
<p>– Nem jöhettem előbb, mentegette az magát egyszerüen, minden
nagyképüség nélkül, akár csak a szomszédszobából lépett volna ki,
hogy védencét a szinházba kisérje, – nem jöhettem előbb, lelkem,
mert nehéz volt a sorom.</p>
<p>– Hol voltál? Hol volt? Honnan méltóztatott jönni? – hangzott
fel a hármas kérdés három kiváncsi ajakról.</p>
<p>– Angliából jövök…</p>
<p>Ágnes kezet fogott Bálvándyval s miután az hamarosan el nem
eresztette a jobbját, Bálintnak a balkezét nyujtotta oda. A férfiak
megcsókolták egyszerre a két kezét.</p>
<p>– Mi a manót keresett az ángliusok között? – kérdezte
Bálvándy.</p>
<p>– Csakugyan egy manót kerestem, – tréfált Ágnes; – azért
kerestem, hogy elkergessem s végre-valahára sikerült is a
dolog.</p>
<p>Zsuzsára nézett mosolyogva, boldogan.</p>
<p>A leányka szivét egy kimondhatatlanul édes sejtelem szállotta
meg. Egyszeribe föllszabadult egész érzésvilága és hatalmába vette
szüzies leánytestét. Minden izében reszketett. Alig birta a szót
kiejteni.</p>
<p>– Beszélj.</p>
<p>– Persze, hogy beszéljen, – unszolta Bálvándy is türelmetlenül,
mintha szögeken ült volna, – miféle manó volt az, akit
elkergetett?</p>
<p>– Az előitélet, a kishitüség… Meggyőztem a Charlie szüleit és
elhoztam a Zsuzsa vőlegényét…</p>
<p>– Hol van?…</p>
<p>Ez a két szó is megártott Zsuzsának, pedig egy <span class=
"pagenum"><a name="Page_215" id="Page_215">-215-</a></span> boldog,
megejtő sikoltás kiséretében jött az ajakára. Hanem, hogy
szégyenkeznie kellett miatta a férfiak előtt. Aztán meg el is
gyöngitette a szive örömviharja. Belekapaszkodott az Ágnes karjába
és az utazókabátja alá rejtette égő arcát, oda, ahol a vénleány
szive dobogott.</p>
<p>– Az Angol királynében, – válaszolt ez, régi szokása szerint a
leányka haját simogatva, – de addig nem meri magát mutatni, mig meg
nem győzödött róla, hogy megbocsátasz neki.</p>
<p>A jó Bálvándy szivéből ezekre a szavakra egyszeribe kitört a
magyar főurak faji gőgje.</p>
<p>– Hát azt okosan is teszi, – jelentette ki és vagy hatot ütött a
mellére, – mert egy Bálvándy leány nem arra való, hogy: hipp-hopp,
jöttem-mentem, itt vagyok, én a mesebeli királyfi és viszem a
leányt! Hogy is ne. Nem Hamupipőke az én Zsuzsám. Annak
imponálhatott az Argyélus, de egy Bálvándy ivadéknak semmiféle
ángol nem imponálhat, ha még olyan krőzus is.</p>
<p>– Óh, apa, apa! – csititotta el a leány bugva, mint a párját
hivó galamb, atyja szóáradatát. – Hiszen nem rajta mult.</p>
<p>– Nem rajta mult, – erősitgette Ágnes is.</p>
<p>– Hát akkor a vén angolokon mult, – vágta ki Bálvándy
rosszkedvüen, mert alapjában nem tetszett neki az a gondolat, hogy
az ő telivér magyar leánya angol gyerekeket szüljön, – a vén
angolokon – ismételte, – ami teljesen mindegy. A fő, hogy
megmutassuk nekik: nem valami különös dicsőség ránk nézve, hogy
elcipeljék a leányunkat vadidegenbe, ahol még a szavunkat se érti
meg az ördög se. Aztán – tette hozzá, <span class=
"pagenum"><a name="Page_216" id="Page_216">-216-</a></span> hogy
nagyon meg ne ijeszsze Zsuzsát – nem bánom, ha szeretik egymást,
vigye.</p>
<p>– Óh apa, – jelentette ki Zsuzsa minden várakozás ellenére és
most már fölemelte a fejét az Ágnes kebeléről, – én nem megyek
innen; aki szeret engem, az maradjon itt magyarnak.</p>
<p>Ágnes csudálattal nézte a leányt.</p>
<p>– Óh, te leány, te, – mondta inkább a szemrehányás, mintsem az
elragadtatás hangján, miféle anyagból való vagy te, hogy többre
becsülöd a hazádat, mint a boldogságodat, az életedet!</p>
<p>– Magyar vagyok! – mondta a leány s büszkén felvetette pompás,
nemes fejét.</p>
<p>– Bálvándy-vér: rabonban-ivadék! – tóditotta az atyja s miután
már ugyis benne volt: ujra megdöngette a mellét vagy hatszor.</p>
<p>– Szép, szép, – ismerte el Ágnes, – hiszen appreciáltam is a
család büszkeségét és a Zsuzsa hazaszeretetét: azt is kialkudtam,
hogy ha nem megy másképp, itt maradhasson Charlie.</p>
<p>Zsuzsa összevissza csókolta barátnéja áldott, jóltevő kezét.</p>
<p>– Óh, mily fenséges asszony vagy te Ágnes, én egyetlen
<i>mamám</i>.</p>
<p>A Zsuzsa önfeledt kitárása, illetve a megszólitása nagy zavart
okozott a szobában. Bálvándynak nyilván viszketett a torka, mert
elkezdte köszörülni. Ágnes meg elpirult a szeme fehérjéig s hogy ne
lássák a gyengeségét, félre is forditotta a fejét a kályha
felé.</p>
<p>– Ugyan, Zsuzsa, – korholta a leánykát meg-megcsukló hangon, –
azért kár magadról igy megfeledkezned, <span class=
"pagenum"><a name="Page_217" id="Page_217">-217-</a></span> hiszen
ismersz: tudhattad, hogy én nem szoktam félmunkát végezni.</p>
<p>Magát a megszólitást nem tette szóvá, tartott tőle, hogy azzal
csak tetézi az általános zavart.</p>
<p>Ellenben Bálvándynak megszünt a torka viszketni, a helyett a
szive mozdult meg az Ágnes pirulása és különös, róla fel se
tételezhető magatartása feletti bámulatában. Megérezte, hogy
szereti őt a vénleány. És a helyett, hogy (mint még az imént is)
tiltakozott, vagy védekezett volna a szerelmével járó veszedelmek
ellen: valami csudálatosan meleg, fölemelő érzés hatotta át egész
valóját. Nem hálaérzet volt, bár azzal is adósnak érezte magát az
aggszüzzel szemben, hogy igazi anyaként, sőt valóságos hősnőként
küzdött a leánya boldogsága érdekében, mindazáltal inkább a
büszkeség uralkodott a szivén, tapasztalván, hogy a rendkivüli nő
magához méltónak tartja őt… Nem tudott, de nem is akart uralkodni
magán. Sőt ebben a szent pillanatban talán arról is meg volt
győződve, (ugy összezavarodott hirtelen szivének érzésvilága), hogy
ő is szereti a vénleányt.</p>
<p>Szóra nyilt a Bálvándy ajka. Egy pár hangot el is ejtett, de
érthetetlenül. Mielőtt értelmesen nyilatkozott volna, még ránézett
a fiára, (aki eddig a néma figyelő szerepét játszotta), mintha
beleegyezését kérte volna ahhoz a nagy elhatározáshoz, amelynek
kifejezést akart adni. Bálint (jó emberismerőnek bizonyult),
kitalálta atyja gondolatát. Mosolyogva intett neki, szóval is
biztatta:</p>
<p>– Csak bátran, édes atyám.</p>
<p>Erre Zsuzsa is rájött atyja szándékára. S az ő régi negédes
nemtői, akik cserben hagyták bánatában: <span class=
"pagenum"><a name="Page_218" id="Page_218">-218-</a></span>
egyszeribe visszaszöktek hozzá, hogy ujra felékesitsék a jókedv,
ártatlan leányos szilajság vadrózsáival… Megragadta Ágnest – (aki
magától dehogy vette volna le a szemét a jó öreg kályháról) –
megragadta Ágnest a karjánál fogva és szelid erőszakkal arcvonalat
cseréltetett vele: az atyja felé.</p>
<p>– Ágnes, Ágnes! Nézz hát apácskára, mondani akar neked
valamit.</p>
<p>– Igen, – erősitette leánya szavait Bálvándy, – mondani akarok
magának valamit.</p>
<p>Ágnes összeszedte magát. Nagy elfogódottsága egyszeribe
megszünt, csak arca rendkivüli sápadtsága árulta el, hogy nagy
viharokkal küzködik a szive. Különben teljesen nyugodtnak látszott.
Ünnepies komolyság, méltóság ömlött el szürke lényén. Bátor,
határozott volt a hangja is.</p>
<p>– Tessék, édes báró Bálvándy.</p>
<p>Bálvándynak ismét meggyült a baja a torkával. Megköszörülte,
addig köszörülte, mig végre mégis csak megjött az érce.</p>
<p>– Édes Ágnes, – fogott hozzá a beszédhez a helyzethez illő
szertartásossággal, – drága Ágnes, egyetlen barátnőm… én…</p>
<p>Tovább nem adta az udvariassági készlete, hát kifakadt magyarán,
becsületes tuláradó szive egész közvetlenségével.</p>
<p>– Ejnye, hát mit komédiázzak, mikor nem a természetem. Tegye a
kezét a kezembe Ágnes, mert szeretem magát és legyen a feleségem,
ha beéri ilyen egyszerü, de becsületes emberrel, mint jómagam…</p>
<p class="center">*</p>
<p><span class="pagenum"><a name="Page_219" id=
"Page_219">-219-</a></span></p>
<p>Tehát célt ért Ágnes végre a nélkül, hogy igénybe kellett volna
vennie szellemi fegyvertára egész készletét. Megnyerte a csatát az
élettel szemben, amely minden nő ősjogát, a szerelem gyönyörüségét
megtagadta tőle. Meghóditotta az ő választottját. Az övé volt:
tehetett <i>volna</i> vele amit akart.</p>
<p>De ő nem a maga számára szakitotta le diadalának gyümölcsét.
Nagylelküen szétosztotta azt nemes meghódolói között. Egy évig
küzdött, hogy lelki hatalmával megvalósitsa a lehetetlennek
látszót, csudákat tett: szárnyakat adott egy bár nagyobb stilü, de
Pató Pál szerint élő magyar nemesnek, az élet müvészévé formálta át
ingadozó jellemü unokatestvérét s a Zsuzsa boldogsága érdekében
megtörte a legkonzervativebb angol arisztokrata családok egyikének
a gőgjét – és megelégedett az erkölcsi sikerrel… Megtagadta a
lényét.</p>
<p>Azaz talán nem is tagadta meg: csak átlényegült. Vagy az se.
Megtalálta magát az ő nagy erényeinek kedvező uj viszonyok között.
A régi miliő elrontotta, meghamisitotta a lelkét, az uj visszaadta
annak eredeti istenadta fényes értékeit…</p>
<p>Hiszen ez az élet. Az élet!… Jónak születik mindenki. Az embert
az ember rontja meg. S ahogy megrontja, ugy meg is nemesitheti. A
sors játszik, lapdázik velünk, mi alig tehetünk ellene valamit
is…</p>
<p>Ágnes igy válaszolt Bálvándynak:</p>
<p>– Büszke vagyok a maga s családja vonzalmára, édes báró
Bálvándy, de a felajánlott <i>áldozatot</i> nem fogadom el. Mert
(ne tiltakozzanak ellene, én azt jobban tudom): az annak a neve.
Meleg szive hirtelen fellobbanásával bűn lenne részemről
visszaélni, sokkal <span class="pagenum"><a name="Page_220" id=
"Page_220">-220-</a></span> jobban szeretem magukat, minthogy ezt
megcselekedjem. Hiszen a nélkül is ugy érzem én, hogy maguk… ti
vagytok az én igazi családom (Zsuzsa felé forditotta tekintetét) –
a családom ellen pedig csak nem vétkezhetem… Öreg vagyok, csunya
vagyok, nem vagyok feleségnek való. Csak anya lehetnék, az pedig
lehetek én a nélkül is, hogy feleség legyek. Magukkal… veletek
maradok örökre, ha befogadtok a körötökbe. Korom és jellemem
kizárja a félreértést – különben azzal sem törődöm én…</p>
<p>Egy időre elhallgatott a vénleány. Tuláradó érzései fojtogatták
a torkát: egy mély lélekzetet kellett vennie.</p>
<p>Bálvándy meghatottan nézett maga elé. Gyermekei megfogták egymás
kezét. Zsuzsa könnyezett. Igy figyelték a nagylelkü vénleány
további szavait.</p>
<p>– Ezek után még egy vallomással tartozom magának, kedve jó
barátom, – folytatta ez Bálvándyhoz intézve a szót. – Megvallom,
kinosan esik s bizonyára kinosan fogja magukat is érinteni az a
leleplezés, amelyet önmagammal szemben el fogok követni, – de nem
tehetek másként, örökké fojtogatna a titkom – meggyónom, hogy egy
időben, nem is kis idő volt: husz egész esztendő, az volt a tervem
magával, báró Bálvándy, hogy a férjemmé tegyem. Egy magamra
disputált, de minden alapot nélkülöző jogcimen ki akartam magától
erőszakolni azt a vallomást, amit most jobb meggyőződésem és
megváltozott lelkem parancsára visszautasitottam, bár önként
tisztelt meg vele. Mondom: felesége akartam lenni.
<i>Szerettem</i>. De hogy megismerkedtem magukkal, magamba szivtam
azt a tiszta levegőt, amely nemes családját körülveszi:
<span class="pagenum"><a name="Page_221" id=
"Page_221">-221-</a></span> tudatára ébredtem annak, hogy másutt
kell keresnem a boldogságot. Ellenkező irányban. A lemondásban…
Csak egy, egyetlen egy drága pillanat emlékét tartom meg magamnak –
folytatta a leány remegő hangon, – azokból az érzéskicsekből,
amelyek egy leányt, még a rutat is megilletik. Ennek az emléknek a
titkát ketten őrizzük, édes Bálvándy, arról soha sem fognak tudnak
a gyermekei…</p>
<p>Bálvándynak egy könycsepp szivárgott a szeme pilláján. Utolsó
szavaiból megtudta, hogy nemcsak szerette, de még ma is szereti őt
a vénleány: a csókját, nyilván az első és egyetlen csókot, amivel
férfi illette szüz ajakát, nem felejtette el…</p>
<p>Ágnes a férfi kezére tette kezét.</p>
<p>– Óh, – mondta szeliden, – elérzékenyült, kedves jó barátom.
Higyje el, nincs rá oka. Nekem a leányálmokból annyi, mint amennyit
magának köszönhettem, teljesen elég. Kevéssel beérem én ezen a
ponton, – hiszen bőven kárpótolva vagyok mindenért: maguk nagyon,
nagyon gazdaggá tettek engem. Itt vannak az én gyermekeim.</p>
<p>Szivéhez ölelte Zsuzsát, aztán Bálintot is.</p>
<p>– Gyerekek, – hebegte Bálvándy, – nagyon szeressétek az uj
édesanyátokat.</p>
<p>Ez a figyelmeztetés teljesen felesleges volt ugyan, de hát egyéb
okosabb szó hogy telhetett volna ilyenkor a jó Bálvándytól.</p>
<hr class="chap" />
<div class="chapter"></div>
<div class="footnotes">
<h2>Lábjegyzetek.</h2>
<div class="footnote">
<p><a name="Footnote_1" id="Footnote_1"></a> <a href=
"#FNanchor_1"><span class="label">1)</span></a> Übermensch.</p>
</div>
</div>
<hr class="chap" />
<div class="chapter"></div>
<div class="transnote">
<h3>Javítások.</h3>
<p>Az eredeti szöveg helyesírásán nem változtattunk.</p>
<p>A nyomdai hibákat javítottuk. Ezek listája:</p>
<table>
<tr>
<td class="tdr"><a href="#Page_28">28</a></td>
<td>palack pezs-sőt</td>
<td>palack pezsgőt</td>
</tr>
<tr>
<td class="tdr"><a href="#Page_34">34</a></td>
<td>Muki bárő</td>
<td>Muki báró</td>
</tr>
<tr>
<td class="tdr"><a href="#Page_43">43</a></td>
<td>kell megizmosodnem</td>
<td>kell megizmosodnom</td>
</tr>
<tr>
<td class="tdr"><a href="#Page_48">48</a></td>
<td>fekszik, ugye-?</td>
<td>fekszik, ugy-e?</td>
</tr>
<tr>
<td class="tdr"><a href="#Page_51">51</a></td>
<td>közelebbről láthssa</td>
<td>közelebbről láthassa</td>
</tr>
<tr>
<td class="tdr"><a href="#Page_102">102</a></td>
<td>mondott csütörököt</td>
<td>mondott csütörtököt</td>
</tr>
<tr>
<td class="tdr"><a href="#Page_169">169</a></td>
<td>huszonötzer forintot</td>
<td>huszonötezer forintot</td>
</tr>
<tr>
<td class="tdr"><a href="#Page_175">175</a></td>
<td>Megtöröltle lelkének</td>
<td>Megtörölte lelkének</td>
</tr>
<tr>
<td class="tdr"><a href="#Page_188">188</a></td>
<td>vére öszötnéből</td>
<td>vére ösztönéből</td>
</tr>
<tr>
<td class="tdr"><a href="#Page_198">198</a></td>
<td>volt disiztve</td>
<td>volt diszitve</td>
</tr>
</table>
</div>







<pre>





End of the Project Gutenberg EBook of Ugor Ágnes, by György Szemere

*** END OF THIS PROJECT GUTENBERG EBOOK UGOR ÁGNES ***

***** This file should be named 62166-h.htm or 62166-h.zip *****
This and all associated files of various formats will be found in:
        http://www.gutenberg.org/6/2/1/6/62166/

Produced by Albert László from page images generously made
available by the HathiTrust Digital Library

Updated editions will replace the previous one--the old editions will
be renamed.

Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg-tm electronic works to protect the PROJECT GUTENBERG-tm
concept and trademark. Project Gutenberg is a registered trademark,
and may not be used if you charge for the eBooks, unless you receive
specific permission. If you do not charge anything for copies of this
eBook, complying with the rules is very easy. You may use this eBook
for nearly any purpose such as creation of derivative works, reports,
performances and research. They may be modified and printed and given
away--you may do practically ANYTHING in the United States with eBooks
not protected by U.S. copyright law. Redistribution is subject to the
trademark license, especially commercial redistribution.

START: FULL LICENSE

THE FULL PROJECT GUTENBERG LICENSE
PLEASE READ THIS BEFORE YOU DISTRIBUTE OR USE THIS WORK

To protect the Project Gutenberg-tm mission of promoting the free
distribution of electronic works, by using or distributing this work
(or any other work associated in any way with the phrase "Project
Gutenberg"), you agree to comply with all the terms of the Full
Project Gutenberg-tm License available with this file or online at
www.gutenberg.org/license.

Section 1. General Terms of Use and Redistributing Project
Gutenberg-tm electronic works

1.A. By reading or using any part of this Project Gutenberg-tm
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg-tm electronic works in your
possession. If you paid a fee for obtaining a copy of or access to a
Project Gutenberg-tm electronic work and you do not agree to be bound
by the terms of this agreement, you may obtain a refund from the
person or entity to whom you paid the fee as set forth in paragraph
1.E.8.

1.B. "Project Gutenberg" is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg-tm electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg-tm electronic works if you follow the terms of this
agreement and help preserve free future access to Project Gutenberg-tm
electronic works. See paragraph 1.E below.

1.C. The Project Gutenberg Literary Archive Foundation ("the
Foundation" or PGLAF), owns a compilation copyright in the collection
of Project Gutenberg-tm electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg-tm mission of promoting
free access to electronic works by freely sharing Project Gutenberg-tm
works in compliance with the terms of this agreement for keeping the
Project Gutenberg-tm name associated with the work. You can easily
comply with the terms of this agreement by keeping this work in the
same format with its attached full Project Gutenberg-tm License when
you share it without charge with others.

1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg-tm work. The Foundation makes no
representations concerning the copyright status of any work in any
country outside the United States.

1.E. Unless you have removed all references to Project Gutenberg:

1.E.1. The following sentence, with active links to, or other
immediate access to, the full Project Gutenberg-tm License must appear
prominently whenever any copy of a Project Gutenberg-tm work (any work
on which the phrase "Project Gutenberg" appears, or with which the
phrase "Project Gutenberg" is associated) is accessed, displayed,
performed, viewed, copied or distributed:

  This eBook is for the use of anyone anywhere in the United States and
  most other parts of the world at no cost and with almost no
  restrictions whatsoever. You may copy it, give it away or re-use it
  under the terms of the Project Gutenberg License included with this
  eBook or online at www.gutenberg.org. If you are not located in the
  United States, you'll have to check the laws of the country where you
  are located before using this ebook.

1.E.2. If an individual Project Gutenberg-tm electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase "Project
Gutenberg" associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg-tm
trademark as set forth in paragraphs 1.E.8 or 1.E.9.

1.E.3. If an individual Project Gutenberg-tm electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg-tm License for all works
posted with the permission of the copyright holder found at the
beginning of this work.

1.E.4. Do not unlink or detach or remove the full Project Gutenberg-tm
License terms from this work, or any files containing a part of this
work or any other work associated with Project Gutenberg-tm.

1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg-tm License.

1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg-tm work in a format
other than "Plain Vanilla ASCII" or other format used in the official
version posted on the official Project Gutenberg-tm web site
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original "Plain
Vanilla ASCII" or other form. Any alternate format must include the
full Project Gutenberg-tm License as specified in paragraph 1.E.1.

1.E.7. Do not charge a fee for access to, viewing, displaying,
performing, copying or distributing any Project Gutenberg-tm works
unless you comply with paragraph 1.E.8 or 1.E.9.

1.E.8. You may charge a reasonable fee for copies of or providing
access to or distributing Project Gutenberg-tm electronic works
provided that

* You pay a royalty fee of 20% of the gross profits you derive from
  the use of Project Gutenberg-tm works calculated using the method
  you already use to calculate your applicable taxes. The fee is owed
  to the owner of the Project Gutenberg-tm trademark, but he has
  agreed to donate royalties under this paragraph to the Project
  Gutenberg Literary Archive Foundation. Royalty payments must be paid
  within 60 days following each date on which you prepare (or are
  legally required to prepare) your periodic tax returns. Royalty
  payments should be clearly marked as such and sent to the Project
  Gutenberg Literary Archive Foundation at the address specified in
  Section 4, "Information about donations to the Project Gutenberg
  Literary Archive Foundation."

* You provide a full refund of any money paid by a user who notifies
  you in writing (or by e-mail) within 30 days of receipt that s/he
  does not agree to the terms of the full Project Gutenberg-tm
  License. You must require such a user to return or destroy all
  copies of the works possessed in a physical medium and discontinue
  all use of and all access to other copies of Project Gutenberg-tm
  works.

* You provide, in accordance with paragraph 1.F.3, a full refund of
  any money paid for a work or a replacement copy, if a defect in the
  electronic work is discovered and reported to you within 90 days of
  receipt of the work.

* You comply with all other terms of this agreement for free
  distribution of Project Gutenberg-tm works.

1.E.9. If you wish to charge a fee or distribute a Project
Gutenberg-tm electronic work or group of works on different terms than
are set forth in this agreement, you must obtain permission in writing
from both the Project Gutenberg Literary Archive Foundation and The
Project Gutenberg Trademark LLC, the owner of the Project Gutenberg-tm
trademark. Contact the Foundation as set forth in Section 3 below.

1.F.

1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg-tm collection. Despite these efforts, Project Gutenberg-tm
electronic works, and the medium on which they may be stored, may
contain "Defects," such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.

1.F.2. LIMITED WARRANTY, DISCLAIMER OF DAMAGES - Except for the "Right
of Replacement or Refund" described in paragraph 1.F.3, the Project
Gutenberg Literary Archive Foundation, the owner of the Project
Gutenberg-tm trademark, and any other party distributing a Project
Gutenberg-tm electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.

1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.

1.F.4. Except for the limited right of replacement or refund set forth
in paragraph 1.F.3, this work is provided to you 'AS-IS', WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.

1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.

1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg-tm electronic works in
accordance with this agreement, and any volunteers associated with the
production, promotion and distribution of Project Gutenberg-tm
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg-tm work, (b) alteration, modification, or
additions or deletions to any Project Gutenberg-tm work, and (c) any
Defect you cause.

Section 2. Information about the Mission of Project Gutenberg-tm

Project Gutenberg-tm is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.

Volunteers and financial support to provide volunteers with the
assistance they need are critical to reaching Project Gutenberg-tm's
goals and ensuring that the Project Gutenberg-tm collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg-tm and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at
www.gutenberg.org



Section 3. Information about the Project Gutenberg Literary Archive Foundation

The Project Gutenberg Literary Archive Foundation is a non profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation's EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state's laws.

The Foundation's principal office is in Fairbanks, Alaska, with the
mailing address: PO Box 750175, Fairbanks, AK 99775, but its
volunteers and employees are scattered throughout numerous
locations. Its business office is located at 809 North 1500 West, Salt
Lake City, UT 84116, (801) 596-1887. Email contact links and up to
date contact information can be found at the Foundation's web site and
official page at www.gutenberg.org/contact

For additional contact information:

    Dr. Gregory B. Newby
    Chief Executive and Director
    gbnewby@pglaf.org

Section 4. Information about Donations to the Project Gutenberg
Literary Archive Foundation

Project Gutenberg-tm depends upon and cannot survive without wide
spread public support and donations to carry out its mission of
increasing the number of public domain and licensed works that can be
freely distributed in machine readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.

The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular
state visit www.gutenberg.org/donate

While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.

International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.

Please check the Project Gutenberg Web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate

Section 5. General Information About Project Gutenberg-tm electronic works.

Professor Michael S. Hart was the originator of the Project
Gutenberg-tm concept of a library of electronic works that could be
freely shared with anyone. For forty years, he produced and
distributed Project Gutenberg-tm eBooks with only a loose network of
volunteer support.

Project Gutenberg-tm eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.

Most people start at our Web site which has the main PG search
facility: www.gutenberg.org

This Web site includes information about Project Gutenberg-tm,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.



</pre>

</body>
</html>
